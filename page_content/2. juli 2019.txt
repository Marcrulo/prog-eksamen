Solbriller og træningstøj stjålet fra bil
Charlottenlund: Fra en bil, der holdt parkeret på Holmegårdsvej, er der mellem søndag klokken 16.00 og mandag klokken 05.30 stjålet en solbriller, en taske med træningstøj, en mobiloplader og en trafikalarm. 

Stjal briller
Helsinge: Tre personer stjal mandag formiddag omkring klokken 11.26 en del briller fra Louis Nielsen-forretningen på Østergade. Nogle kunder i forretningen blev opmærksomme på tyveriet, hvorefter tyvene flygtede fra stedet.

Ild i væg
Frederikssund: I forbindelse med noget svejsearbejde gik der klokken 13.32 mandag eftermiddag ild i en vægbeklædning på Haldor Topsøe på Linderupvej. Brandvæsenet kom til stedet for at slukke branden og Arbejdstilsynet blev underrettet om hændelsen. 

Stjal sko
Helsingør: En 48-årig kvinde fra Helsingør blev mandag eftermiddag sigtet for butikstyveri, efter hun klokken 14.17 blev taget for at have stjålet et par sko fra Føtex i Helsingør Bycenter.

Mandskabsmodul stjålet
Farum: Et 10-personers mandskabsmodul samt et to-rums kontormodul er mellem fredag den 28. juni klokken 16.00 og i går, mandag, klokken 07.00 blevet stjålet fra en byggeplads på Paltholmvej. Modulerne er godt 30 m2 store og er efter alt at dømme blevet kørt væk fra stedet.

Spritbilist fik beslaglagt bil
Græsted: En 60-årig mand fra Græsted fik mandag eftermiddag beslaglagt sin bil, da han blev taget for spirituskørsel og for at køre bil, selvom han tidligere på året var blevet frakendt førerretten. Manden blev standset klokken 15.30 på Græsted Hovedgade.

Uenighed om parkering førte til trusler
Helsingør: En 45-årig mand blev mandag eftermiddag ved 17-tiden truet af en taxachauffør i forbindelse med en parkering ved en stander på Q8 på Klostermosevej. En taxachauffør blev så irriteret over, at den 45-årige havde parkeret foran ham, så han selv skulle bakke for at komme væk fra standeren, at han bad en kammerat om at tage fat i den 45-årige og ”ordne ham med det samme” ligesom taxachaufføren sagde, at han ville finde den 45-årige mand samme aften og ordne ham. Den truende taxachauffør beskrives som en 45-50-årig mand, mellemøstlig af udseende, 180 cm høj og almindeligt af bygning, brun i huden med kort, sort, let krøllet hår, iført lys skjorte.

Taske stjålet fra bil
Værløse: Fra en Honda Civic, som holdt parkeret på Skovlystvej, er der mellem klokken 16.05 og 16.25 mandag eftermiddag stjålet en taske indeholdende en pung med diverse betalingskort, sundhedskort, make-up og en mobiltelefon. Tyven har skaffet sig adgang ved at knuse en siderude.

Spritbilister standset
Helsinge/Birkerød: En 27-årig mand fra Helsinge blev mandag aften klokken 18.08 standset, da han kom kørende ad Frederiksborgvej. Manden var mere påvirket af alkohol, end loven tillader, og han blev derfor sigtet for spirituskørsel og taget med på hospitalet, hvor en blodprøve skal klarlægge mandens nøjagtige promille. I Birkerød blev en 52-årig mand standset, da han klokken 19.30 kom kørende ad Møllevangen, selvom han var spirituspåvirket over det tilladte. Han blev sigtet for spirituskørsel og taget med på hospitalet for at få taget en blodprøve, som skal fastlægge hans nøjagtige promille.

Sparkede til sidespejl og bildør
Helsinge: En knallertkører sparkede mandag aften klokken 19.35 til sidespejlet og den ene dør på en bil, der kort forinden havde dyttet af knallertkøreren. Bilisten ville dreje til venstre ad Thormosevej, da knallertkøreren pludselig kom kørende op på siden af bilisten, der blev forskrækket og dyttede af knallertkøreren, der stoppede op og sparkede til bilen. Udover, at knallertkøreren var en ung mand, er der intet signalement af ham.

Narkobilist standset
Birkerød: En 43-årig mand fra Allerød blev mandag aften klokken 21.07 sigtet for narkokørsel. Manden blev truffet af en patrulje, da han kom kørende ad Teglporten og en narkometertest viste, at han var påvirket af kokain.

Mand smadrede rude
Helsingør: En 36-årig mand fra Helsingør blev mandag aften klokken 22.31 sigtet for hærværk, efter han havde knust en rude i døren til Riva Pizzaria på Blichersvej. 

Flaskekast mod vægter
Ålsgårde: En vægter anmeldte mandag aften klokken 23.05, at være blevet angrebet med flaskekast og andet kasteskyts af nogle unge, som deltog i en fest i nærheden af Krogebakke. Festen blev lukket og en 15-årig dreng fik en sigtelse for overtrædelse af Ordensbekendtgørelsen og blev kørt hjem til sine forældre.
 
Indbrud anmeldt til Nordsjællands Politi 1. - 2. juli 2019
