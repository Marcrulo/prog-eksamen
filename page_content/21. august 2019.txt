Kontanter og dvd-skærm stjålet fra bil
Klampenborg: En tyv har mellem mandag klokken 21.00 og tirsdag klokken 07.45 skaffet sig adgang til en Mercedes, som holdt parkeret på Dyrehavevej, og har stjålet kontanter samt en dvd-skærm fra bilen. 

Gps stjålet fra bil
Humlebæk: Ved at knuse en rude til en Hyundai, som holdt parkeret på Bregnevænget, har en tyv mellem søndag klokken 18.00 og tirsdag klokken 10.00 stjålet en gps, som lå i bilens handskerum.

Aflurede pinkoder
Hillerød: To kvinder vakte tirsdag omkring klokken 12.15 mistanke, da de forsøgte at aflure pinkoder fra borgere, som benyttede Nordeas pengeautomat i Slotsarkaderne. En patrulje kom til stedet, men de to kvinder var forsvundet fra stedet. De beskrives som A: udenlandsk af udseende, 50-55 år, fedladen, ca. 155 cm høj, i ført sort trøje og sort tørklæde. B: Udenlandsk af udseende, 35-40 år, iført brunt tørklæde.

Stjal chokolade
Hundested: En 14-årig dreng var Frederiksværk blev tirsdag klokken 11.34 taget for butikstyveri i Rema, hvor han havde stjålet en Yankee-bar.

Solbriller stjålet fra bil
Charlottenlund: Et par solbriller, en lommelygte og diverse mobilkabler er mellem mandag klokken 18.00 og tirsdag klokken 11.30 blevet stjålet fra en Mercedes, som holdt parkeret på Ny Ordrup Sideallé. Tyven har skaffet sig adgang ved at knuse en siderude.

Tricktyv kom med pizza
Kgs. Lyngby: En 69-årig kvinde fik tirsdag mellem klokken 13.45 og 14.00 stjålet kontanter fra sin lejlighed i Poppelhegnet. De Den 69-årige lukkede en kvinde, der tilbød hende pizza, ind i sin lejlighed, og da hun var gået igen, opdagede den 69-årige, at pengene manglede. Kvinden med pizza beskrives som 30-35 år, 166 cm høj, brun i huden, mellemlangt, brunt hår og iført lange bukser samt lyseblå bluse.

Røvere nåede ikke langt
Frederiksværk: To mænd på 29 og 34 år fra henholdsvis Ballerup og Ølstykke blev anholdt godt et kvarter efter de klokken 17.50 havde begået et røveri mod Lidl på Nørregade. Her stjal de spiritus og skubbede i den forbindelse til en ansat i forretningen, inden de kørte fra stedet. De blev imidlertid set af en patrulje på Askelundsvej, hvor de blev standset og anholdt. Den 34-årige var tillige påvirket af blandt andet kokain og cannabis og kørte bil uden førerret. De to mænd fremstilles i grundlovsforhør i løbet af onsdagen.

Taske med tøj og make-up stjålet fra bil
Hellerup: En taske med diverse sportstøj og make-up er mellem klokken 20.00 mandag aften og klokken 08.00 tirsdag morgen blevet stjålet fra en Mercedes, som holdt parkeret på Margrethevej. Tyven har knust en siderude for at få adgang til bilen.

Narkobilist standset
Hørsholm: En 35-årig mand fra Græsted blev klokken 00.10 natten til onsdag standset og sigtet for narkokørsel, da han kom kørende ad Helsingørmotorvejen. En narkometertest gav udslag for kokain, og en blodprøve skal nu fastlægge den 35-åriges nøjagtige påvirkelsesgrad.

Indbrudstyve anholdt
Frederiksværk: En 41-årig kvinde fra Frederiksværk og en 42-årig mand fra Skælskør blev klokken 02.20 anholdt og sigtet for indbrud i Røde Kors’ genbrugsforretning i K. A. Larsensgade. De to blev anholdt på Frederiksværk Camping, og i og omkring deres telt fandt patruljen tyvekoster fra Røde Kors-forretningen. Den 42-årige mand blev endvidere fundet i besiddelse af kokain til eget brug. De to fremstilles i grundlovsforhør i løbet af onsdag. 
 
Indbrud anmeldt til Nordsjællands Politi 20. - 21. august 2019
