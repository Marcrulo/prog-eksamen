Ipad og vin stjålet
Charlottenlund: En indbrudstyv har mellem tirsdag klokken 22.00 og onsdag klokken 11.00 stålet en ipad og noget vin fra Trattoria Italiana på Vilvordevej. Tyven er kommet ind ved at bryde et køkkenvindue op.

Hærvæk mod scooter
Kgs. Lyngby: Ukendte gerningsmænd har mellem mandag klokken 15.00 og tirsdag klokken 13.00 begået hærværk mod en scooter, som holdt på Lundtoftevej.

Fik en skalle
Klampenborg: En 45-årig kørelærer fra Gentofte fik onsdag eftermiddag klokken en skalle af en motorcyklist. Motorcyklisten overhalede kørelæreren, der var kørende i en skolevogn, hvilket fik kørelæreren til at dytte. Motorcyklisten standsede foran skolevognen, der også måtte standse, og motorcyklisten råbte herefter af kørelæreren og nikkede ham en skalle.

Tyv stjal ure og kontanter
Hellerup: En indbrudstyv stjal onsdag eftermiddag omkring klokken 16.30 flere ure samt kontanter fra en villa på Lundegårdsvej. Tyven er muligvis kommet ind gennem et åbentstående vindue og beskrives som en mand, 25-35 år, 175-185 cm høj og almindelig af bygning, mørklødet, mørkt halvlangt hår, mørkt kort skæg. Han var iført mørk hættetrøje/jakke, lyse bukser, hvide sko og medbragte en lys rygsæk.

Hærværk mod bil
Frederikssund: En Toyota Aygo, som var parkeret i Fredensgade, har mellem tirsdag klokken 22.00 og onsdag klokken 07.15 været udsat for hærværk, da en ukendt gerningsmand har lavet hul i bilens højre fordæk.

Kørte uden kørekort
Allerød: En 18-årig ung kvinde fra Stensved blev onsdag aften klokken 19.32 standset, da hun kom kørende ad Hillerødmotorvejen. Her viste det sig, at kvinden ikke havde noget kørekort, og hun blev derfor sigtet for kørsel uden førerret.

Brændte haveaffald af
Helsinge: En 56-årig mand brændte onsdag aften ved 21-tiden haveaffald af på Kagerup Stationsvej med kraftig røgudvikling til følge. Manden blev orienteret om, at det ikke er tilladt at brænde haveaffald af og slukkede herefter bålet.

Narkobilist standset
Helsinge: En 25-årig mand fra Gilleleje blev onsdag aften standset, da hank om kørende ad Nellerupvej. I narkopåvirket tilstand. Han blev derfor sigtet for kørsel under påvirkning af euforiserende stoffer.

Overfaldet, da han ville standse slagsmål
Klampenborg: En 18-årig ung mand fra Gentofte blev slået i hovedet, da han onsdag aften klokken 23.40 ville standse et slagsmål mellem to andre personer på strandvejen. Den formodede gerningsmand, en 18-årig mand fra Nærum, flygtede fra stedet, men blev senere anholdt på Malmbergsvej og taget med til afhøring på politigården. Det vil i løbet af torsdag blive juridisk vurderet, om der er grundlag for at fremstille ham i grundlovsforhør.

To biler i brand
Frederikssund: Klokken 01.15 natten til torsdag brændte to biler, der holdt parkeret på Roskildevej. Brandårsagen er endnu ikke fastlagt.

Tyv på taget
Charlottenlund: En kvinde blev klokken 05.30 torsdag morgen vækket ved nogle høje bump fra taget. Da hun kiggede ud i haven, så hun en mand, der beskrives som 45-50 år, ca. 175 cm høj, almindelig af bygning med gråt hår og iført mørk jakke flygte fra stedet.
 
Indbrud anmeldt til Nordsjællands Politi 14.-15. august 2019
