Påvirket bilist endte på mark
Græsted: En 42-årig mand fik søndag en sigtelse for kørsel i både narko- og spirituspåvirket tilstand samt for at køre uden kørekort. Manden kørte klokken 13.17 ad Esrum Hovedgade, hvor han mistede herredømmet over bilen, som ramte et skilt, hvorefter bilen fortsatte ud på en mark og endte i en grøft. Manden var selv i stand til at komme ud af bilen og forsøgte også at standse nogle andre bilister, inden en patrulje kom til stedet og anholdt ham.


Uenighed om parkering
Kgs. Lyngby: Uenighed om en parkering endte søndag aften klokken 19.30 med, at en 39-årig kvinde fra Kgs. Lyngby blev spyttet og slået i hovedet af en 28-årig kvinde fra Virum. Den 28-årige kvinde var kørt ind i en gård på Buddingevej, og da den 39-årige henvendte sig til den 28-årige for at påpege, at det ikke var så hensigtsmæssigt at parkere der, reagerede den 28-årige ved at spytte den 39-årige i ansigtet og slå hende, så hun fik en flænge bag det ene øre, hvorefter den 28-årige fra stedet. Nordsjællands Politi har via registreringsnummeret på den bil, som den 28-årige kørte i, en formodning om, hvem hun er.

Overraskede mulig indbrudstyv
Frederiksund: En 49-årig kvinde overraskede søndag aften klokken 22.34 en mulig indbrudstyv. Den mulige tyv var gået ind i kvindens redskabsskur og forlod stedet trækkende med sin knallert. Han beskrives som en mand, 25-30 år, østeuropæisk af udseende, 175-180 cm høj, iført mørkt kort hår, mørk jakke og mørke bukser. En hundepatrulje kom til stedet, men det lykkedes ikke at finde manden.
 
Indbrud anmeldt til Nordsjællands Politi 18. - 21. oktober 2019
