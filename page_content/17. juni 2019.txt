Bil endte på taget
Helsinge: En 19-årig mand fra Albertslund blev søndag morgen klokken 08.10 anholdt og sigtet for spirituskørsel efter et trafikuheld på Aggebovej. Her kørte den 19-årige galt og hans bil endte på taget. Den 19-årige kom ikke alvorligt til skade ved uheldet.

Gps stjålet fra bil
Hillerød: En gps, en radio og to parfumer blev mellem fredag klokken 15.00 og søndag klokken 11.00 stjålet fra en Skoda Octavia, som holdt parkeret på Roskildevej. Tyven har knust en siderude for at få adgang til bilen.

Kørte uden kørekort
Måløv: En 45-årig mand fra Måløv blev søndag formiddag klokken 11.13 standset, da han kom kørende ad Måløv Byvej. Her blev han sigtet for kørsel uden førerret. 

Stjal pistacienødder
Farum: En 39-årig udenlandsk mand blev søndag klokken 11.10 taget for butikstyveri i Rema 1000 på Regimentsvej. Manden havde puttet en pose pistacienødder i lommen og forlod butikken uden at betale for dem. Han blev imidlertid opdaget og tilbageholdt indtil en patrulje kom til stedet. 

Stjal vafler fra isbutik
Kgs. Lyngby: To unge drenge på 13 og 14 år fra Bagsværd og Lyngby stjal søndag klokken lidt over 07.00 en dåse vafler fra Paradis. Drenge var kommet ind i den ulåste butik og tog her dåsen med vafler, som de efterfølgende spiste.

Kørte uden kørekort
Espergærde: En 32-årig mand fra Helsingør blev søndag eftermiddag klokken 15.47 standset, da han kom kørende ad Mørdrupvej. Her blev han sigtet for at køre uden førerret.


Spritbilist standset
Farum: En 41-årig udenlandsk mand blev søndag klokken 20.12 standset, da han kom kørende ad Slangerupvej. Her viste en alkometertest, at manden var spirituspåvirket ud over det tilladte, og han blev derfor taget med til hospitalet for at fået taget en blodprøve, som han fastlægge mandens nøjagtige promille. 

Narkobilist uden kørekort
Helsingør: En 26-årig mand fra Helsingør blev søndag aften sigtet for narkokørsel og kørsel uden førerret. Manden blev standset på Kongevejen, hvor det viste sig, at han var påvirket af narko og ikke havde noget kørekort, da han ikke havde generhvervet det efter en tidligere frakendelse. 

Unge lavede uro
Kgs. Lyngby: En gruppe unge skabte klokken 00.07 natten til mandag noget uro på Circle K på Lyngbygårdsvej. Her kastede de unge med affald og vand og opførte sig truende overfor ekspedienten i forretningen. 

Brand i skur
Kokkedal: Klokken 01.32 opstod der ild i nogle containere i et skur i Egeparken. Varmen fra ilden forårsagede skade på en bil, der var parkeret ved siden af skuret. Der er ikke umiddelbart noget, som tyder på, at branden skulle være påsat.

Bilist med narko i kroppen og bilen
Gilleleje: En 21-årig mand med ukendt adreses blev klokken 02.00 mandag nat standset på Gilleleje Hovedgade. Her viste en narkometertest, at han var påvirket af både kokain og hash, og der blev ydermere fundet en mindre mængde hash i hans bil. Manden blev sigtet for begge forhold og taget med på skadestuen for at få taget en blodprøve, som skal påvirke hans nøjagtige påvirkelsesgrad.
 
Indbrud anmeldt til Nordsjællands Politi 14. - 17. juni 2019
