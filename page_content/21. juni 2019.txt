Rat stålet fra bil
Vedbæk: Fra en BMW, som holdt på Langagervej, er der mellem onsdag klokken 23.30 og torsdag klokken 08.00 stjålet et sportsrat. 

Hærværk mod bil
Skodsborg: En Audi, som holdt parkeret i Skodsborgparken, har mellem tirsdag klokken 20.00 og torsdag klokken 08.00 fået to dybe og 20 cm lange ridser i førerdøren. 

Stjal sokker
Frederiksværk: En 44-årig udenlandsk mand blev torsdag klokken 11.39 taget for butikstyveri. Manden havde stjålet to par hvide sokker i KM Sport.

Tørretumbler muligvis årsag til brand
Hillerød: Det var muligvis en tørretumbler, der torsdag eftermiddag klokken 13.57 var årsag til en brand i en villa på Friborgvej. Der var ingen hjemme, da branden brød ud og husets beboere har oplyst, at de inden, de tog af sted havde slukket for tumbleren. 

Havde kokain i lommen
Frederiksværk: En 24-årig mand blev torsdag eftermiddag klokken 16.25 truffet af en patrulje på Nørregade. Her viste det sig, at han havde en mindre mængde kokain i en pose i lommen, og han blev derfor sigtet for besiddelse af euforiserende stoffer.

Kørte uden kørekort
Farum: En 30-årig mand fra København blev torsdag klokken 17.28 standset, da han kom kørende ad Slangerupvej. Manden var tidligere blevet frakendt kørekortet, og da han ikke havde generhvervet det, blev han sigtet for kørsel uden førerret.

Konfiskerede hash og skunk
Frederikssund: En ung mand og en ung kvinde blev torsdag aften klokken 19.05 konfiskeret henholdsvis en mindre mængde hash og en mindre mængde skunk. Den ene var en 15-årig dreng fra Frederikssund og blev truffet på Møllebakken. Den anden var en 18-årig kvinde fra Slangerup.

Hærværk mod hoveddør
Helsingør: En hoveddør til en lejlighed på Hesteskoen har torsdag aften mellem klokken 19.58 og 20.10 været udsat for hærværk. Her har døren fået en 32 cm lang ridse i døren.

Skød med luftgevær mod havedør
Skævinge: En 52-årig mand fra Skævinge er blevet sigtet for at forvolde fare for andres liv eller førlighed efter han torsdag aften klokken 22.40 med et luftgevær skød ud af vinduet fra en lejlighed og mod en havedør i et hus på Hovedgaden, hvor en 35-årig kvinde sad i døråbningen. Hun blev heldigvis ikke ramt, da skuddet i stedet ramte glasset i døren. Den 52-årige har forklaret, at han var beruset og ikke havde set kvinden sidde i døråbningen.
 
Indbrud anmeldt til Nordjsællands Politi 20. - 21. juni 2019
