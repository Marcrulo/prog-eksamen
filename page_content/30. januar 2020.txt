Kørsel uden førerret, Helsingør
Klokken 10.36 blev en 59-årig mandlig bilist fra Helsingør standset og kontrolleret på Peder Skrams Vej. Her viste det sig, at han ikke havde retten til at føre bil, hvorfor han blev sigtet for forholdet.


Hærværk, Helsingør
Klokken 11.55 blev det anmeldt fra CK Bilcenter, at der imellem tirsdag klokken 14.00 og onsdag klokken 10.00 var blevet kastet en sten på cirka 5 cm x 8 cm igennem et facadevindue, hvilket havde resulteret i et hul i ruden på cirka 30 cm x 40 cm.


Tyveri af taske, Kongens Lyngby
Klokken 12.19 anmeldte en 86-årig kvinde fra Kongens Lyngby, at hun imellem klokken 10.30 og 10.35 havde fået stjålet sin skuldertaske, imens hun havde været i Føtex. Kvinden havde stået i kø ved kassen, hvor kvindens taske havde ligget i hendes indkøbskurv. Da kvinden skulle betale, opdagede hun, at tasken var væk.


Tyveri af taske, Farum
Klokken 14.10 anmeldte en 76-årig kvinde fra Farum, at hun havde fået stjålet sin taske imellem klokken 12 og klokken 13, imens hun havde været på Farum Bytorv.


Lommetyveri, Hillerød
Klokken 15.43 anmeldte en 50-årig kvinde fra Hillerød, at hun netop havde fået stjålet sin pung fra sin jakkelomme. Kvinden havde hentet en pakke i Slotsarkaderne, og imens kvinden gik den korte tur fra afhentningsstedet til sin bil, var pungen forsvundet.
 
Kørsel i frakendelsestiden, Jægerspris
En patrulje standsede ved Skellet en 36-årig mandlig bilist fra lokalområdet klokken 16.53. Han havde fået frakendt førerretten og kunne derfor ikke fremvise et gyldigt kørekort, hvilket han blev sigtet for.


Butikstyveri, Farum
Klokken 17.00 blev en 11-årig pige fra Farum standset i Elite Købmand på Nygårdterrasserne, da hun havde stjålet chokolade for et mindre beløb. Grundet hendes unge alder blev en patrulje sendt til stedet, hvor de tog kontakt til hendes forældre samt de sociale myndigheder.


Tricktyveri, Helsinge
Klokken 17.46 blev det anmeldt, at en 53-årig kvinde fra lokalområdet klokken 15.30 havde været udsat for tricktyveri. Da hun gik ud af Kvickly på Frederiksborgvej, stødte en mand ind i hende, og hun opdagede efterfølgende, at hendes telefon var blevet stjålet fra hendes jakkelomme.

Manden beskrives som: mand, 35-40 år, ca. 170 cm, spinkel af bygning og med kort hår. Iført mørkt tøj. Talte engelsk.


Kørsel uden førerret, Skibby
En patrulje standsede klokken 19.10 en 21-årig mandlig bilist fra lokalområdet på Skibbyvej. Han kunne ikke fremvise et gyldigt kørekort, idet han ikke havde erhvervet sig et sådant, og han blev derfor sigtet for kørsel uden førerret.


Indbrud, Vedbæk
Klokken 19.10 indløb der anmeldelse om, at der via overvågning kunne ses en mand begå indbrud i et hus på Vinkelvej. En patrulje kørte til stedet og runderede efter gerningsmanden, som dog ikke var at finde i området. 

Patruljen kunne efterfølgende konstatere, at gerningsmanden var kommet ind i huset ved at opbryde et vindue, sandsynligvis med et koben. Der er på tidspunktet for døgnrapportens udgivelse ikke oplysninger om eventuelle koster.

Gerningsmanden beskrives som: mand iført sort tøj og kasket.


Havde ikke generhvervet sit kørekort og fik sin bil konfiskeret, Skibby
En patrulje standsede klokken 19.52 en 53-årig kvindelig bilist fra Farum på Hyllingeriis ved Østby. Her kunne patruljen konstatere, at kvinden ikke havde generhvervet sin førerret, hvilket hun blev sigtet for. Da det ikke var første gang, blev kvindens bil også konfiskeret.


Butikstyveri, Lyngby
Klokken 20.18 blev en 17-årig ung mand fra Birkerød standset i Netto på Jernbanepladsen, idet han havde stjålet varer fra butikken for et mindre beløb. Grundet hans unge alder kom en patrulje til stedet, hvor de sigtede den 17-årige samt tog kontakt til hans forældre og de sociale myndigheder.


Uro og uorden, Hillerød
På Nonnebuen var der ifølge en anmeldelse, som indløb klokken 20.25 noget uro, idet en gruppe unge drenge opholdt sig nær et cykelskur med knallerter og cykler, hvor de kastede ting rundt og råbte af de forbipasserende. 

En patrulje kørte til stedet, hvor de traf tre unge drenge, som blev bortvist fra stedet og bedt om at rydde op efter sig, hvilket de efterkom.


Besiddelse af stoffer, Hillerød
Under rutinemæssig kontrol standsede en patrulje klokken 01.20 en 19-årig mandlig bilist fra Søborg på Københavnsvej. Her fandt de en joint på den 19-årige, og han blev derfor sigtet for besiddelse af euforiserende stoffer.


Kørsel uden førerret. Snekkersten
En 62-årig mandlig bilist fra Glostrup blev klokken 03.12 standset af en patrulje på Kongevej nær Circle K. Han kunne ikke fremvise et gyldigt kørekort, da han havde fået inddraget sin førerret, og han blev derfor sigtet for kørsel uden førerret.
 
Indbrud anmeldt i privat beboelse i Nordsjællands politikreds 29.-30. januar 2020
