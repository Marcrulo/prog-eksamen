Forlygter stjålet
Birkerød: Et sæt forlygter er mellem lørdag den 20. juli klokken 15.00 og mandag klokken 15.00 blevet stjålet fra en Mercedes, som holdt parkeret på Bakkedraget. Tyven har skaffet sig adgang til bilen ved at knuse en trekantrude i bilens højre side. Tyveriet blev anmeldt tirsdag klokken 08.55.

Kørte uden kørekort
Allerød: En 25-årig mand fra Frederiksberg blev tirsdag klokken 12.56 standset, da han kom kørende på motorcykel ad Hillerødmotorvejen. Manden havde ikke noget kørekort og blev derfor sigtet for kørsel uden førerret.

Hul i forrude
Birkerød: En Chevrolet, som holdt på Stationsvej, har tirsdag eftermiddag mellem klokken 12.20 og 13.15 været udsat for hærværk. Her opdagede bilens ejer, at der var slået et hul på godt to cm i forrudens nederste kant.

Butikstyv snuppet
Helsingør: En 16-årig ung udenlandsk mand blev klokken 17.10 tirsdag eftermiddag sigtet for butikstyveri. Den unge mand havde været en tur i Føtex på Stürups Plads og her forsynet sig med diverse flasker shots.

Brand i bådehus
Holte: Tirsdag eftermiddag klokken 17.48 udbrød der brand i et bådehus på Dronninggårds Allé. Det er uvidst, hvordan branden opstod, den kom dog hurtigt under kontrol og blev delvist slukket med en haveslange, hvorefter brandvæsenet kom frem og tog sig af resten af slukningsarbejdet.

Blev narret til at udlevere dankort og kode
Allerød: En 80-årig kvinde fra Allerød blev tirsdag eftermiddag narret til at udlevere sit dankort og koden dertil. Kvinden blev omkring klokken 15.30 ringet op af en mand, som udgav sig for at være fra Betalingsservice. Han fortalte, at hendes dankort var blevet hacket og, at hackeren ville overføre penge til en udenlandsk konto. Manden tilbød at hjælpe kvinden og sagde, at en anden mand ville møde op på hendes adresse for at forklare hende nærmere om, hvordan hackingen var sket. Godt en halv time senere mødte en mand op på kvindens adresse. Under sin samtale med den 80-årige lykkedes det manden at overbevise hende om at udlevere sit dankort og kode, så han kunne nærmere kunne undersøge, hvad der var foregået. Manden forlod herefter kvindens bopæl med hendes dankort og kode, og det blev senere konstateret, at der var hævet et større kontantbeløb fra kvindens konto. Den mand, som mødte op på kvindens adresse beskrives som 25-35 år, 160-170 cm høj, fedladen af bygning og mørklødet. Han havde kulsort hår, hvoraf en del var sat op i en knold øverst på hovedet, mens resten hang løst. Han var iført sort T-shirt og sorte bukser og talte dansk.

Livløs mand reddet op af vandet
Humlebæk: En 81-årig mand fra Espergærde blev tirsdag aften omkring klokken 18.00 reddet op af vandet ved Havnevej. Manden havde kort forinden badet sammen med sin kone og nogle venner, og da de var på vej op af vandet, opdagede de pludselig, at manden lå livløs i vandet. Det lykkedes, at få den 81-årige op af vandet, hvor der blev givet førstehjælp. Det lykkedes at få stabiliseret manden, som herefter blev fløjet til yderligere behandling på hospitalet.

Smadrede rude i bus
Allerød: En mand var tirsdag aften omkring klokken 18.48 oppe at slås med to andre på Allerød Stationsvej. Her kastede han sin telefon efter sine modstandere og gik herefter ind i en bus, hvor han blev bedt om at vise billet. Det fik manden til at smadre en rude i bussen, hvorefter han gik ud af bussen igen. Manden beskrives som 20-25 år, udenlandsk af udseende, iført sort tøj og blå kasket. En patrulje kom til stedet, men det lykkedes ikke at finde manden eller de to andre slagsbrødre.

Stjal slush ice
Hillerød: En 32-årig mand fra Helsingør blev tirsdag aften klokken 18.50 sigtet for butikstyveri, da han havde stjålet en slush ice i Bilka i Slotsarkaderne.

Mistænkelig mand kiggede gennem vinduer
Farum: En mand vakte tirsdag aften omkring klokken 20.10 mistanke, da ham gik rundt og kiggede ind af vinduer til huse og biler på Gammelgårdsvej. Manden blev beskrevet som ca 25 år, østeuropæisk af udseende, 170 cm høj, tynd, iført lyseblå trøje med hvide striber og han havde en ring i venstre øre.

Ubudne gæster i baghaven
Hillerød: En 65-årig kvinde opdagede tirsdag aften, at hun havde fået ubudne gæster. Kvinden kom hjem til sin bolig klokken 20.40 og så her en mand og en kvinde i hendes baghave. Da hun spurgte dem, hvad de ville, fortalte de, at skulle leje huset. De kørte kort tid efter fra stedet i en sort bil, formentlig en Kia. De to beskrives som: A, mand, ikke etnisk dansker af udseende, 35-38 år, 155-160 cm høj og almindelig af bygning, hvid i huden, skaldet eller meget korthåret, talte dansk med accent og havde tatoveringer på begge arme. B, kvinde, 28-29 år, 150-150 cm høj og almindelig af bygning, hvid i huden, sort langt hår sat i en hestehale, pæn og nydelig. Engelsktalende. 

Kørte uden kørekort
Gørløse: En 25-årig mand fra Hillerød havde tirsdag aften valgt at sætte sig bag rattet, selvom han var frakendt sit kørekort. Han blev standset af en patrulje på Roskildevej og sigtet for kørsel uden førerret.

Formodet indbrudstyv anholdt
Charlottenlund: En 39-årig mand fra Nørre-Snede blev tirsdag aften klokken 23.14 anholdt og sigtet for indbrud. Manden mistænkes for at stå bag et indbrud hos Costa Smeralda på Rådhusvej tidligere tirsdag aften. Her blev der stjålet et kasseapparat, som efterfølgende blev fundet i en hæk. Det bliver nu vurderet, om den 39-årige skal fremstilles i grundlovsforhør.
 
Indbrud anmeldt til Nordsjællands Politi 23.-24. juli 2019
