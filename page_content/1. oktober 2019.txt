Hærværk mod bil
Nærum: En Toyota Aygo, som holdt parkeret i Egehegnet, er mellem fredag klokken 17.00 og søndag klokken 18.00 blevet udsat for hærværk. Bilen har fået en godt 40 cm lang ridse i lakken på den ene bagdør. Hærværket blev anmeldt mandag klokken 09.12.

Kørte uden kørekort
Helsingør: En 56-årig mand fra København blev mandag formiddag klokken 10.46 standset, da han kom kørende ad Klostermosevej. Det viste sig, at manden var frakendt kørekortet, så han blev sigtet for kørsel uden førerret.

Sur butikstyv
Gilleleje: En 74-årig kvinde blev temmelig vred over at være taget for butikstyveri i Rema på Alfavej mandag formiddag klokken 10.58, og begyndte derfor at kaste med de ting, som hun havde stjålet. På grund af kvindens agressive adfærd kom en patrulje kom til stedet, hvor kvinden blev sigtet for butikstyveri.

Spritbilist blev standset
Hillerød: En 48-årig kvinde fra Hillerød blev mandag klokken 12.00 standset, da hun kom kørende ad Frederiksværksgade. Her blev det konstateret, at hun var mere påvirket af spiritus end, hvad der er tilladt. Kvinden blev sigtet for spirituskørsel og taget med på hospitalet, hvor hun fik taget en blodprøve, som skal fastlægge hendes nøjagtige promille.

Fodgænger påkørt
Fredensborg: En 81-årig kvinde fra Fredensborg påkørte mandag eftermiddag klokken 14.36 en 58-årig kvinde fra Kvistgård, som kom gående ad Humlebækvej. Den 58-årige måtte efterfølgende køres på hospitalet.

Mobiltelefon stjålet i bus
Helsinge: En 34-årig mand fra Græsted fik mandag mellem klokken 12.57 og 13.00 stjålet sin mobiltelefon, mens han sad i bus 890R i retning mod Helsingør. Ifølge den 34-årige var to mænd meget tæt på ham, og den 34-årige mener derfor, at en af de to kan være tyven. De beskrives som A: mand, mellemøstlig af udseende, 18-19 år. B: mand, nordeuropæisk af udseende, 18-19 år.

Stjal energidrikke
Hillerød: To drenge på henholdsvis 14 og 15 år fra Frederiksværk og Helsinge blev mandag aften taget for butikstyveri i Bilka i Slotsarkaderne, hvor de havde stjålet nogle energidrikke. På grund af drengenes alder kom en patrulje til stedet, og dregenes forældre samt de sociale myndigheder blev kontaktet i forbindelse med sagen.

Forsøgte at påkøre patruljebil
Helsingør: En 17-årig mand fra Helsingør blev mandag aften sigtet for forsøg på vold mod tjenestemand, da han prøve at påkøre en patruljebil. Episoden skete klokken 18.21 i forbindelse med, at patruljevognen var kørt efter den 19-årige, som kørte ad Kingosvej. Den 19-årige var imidlertid ikke så interesseret i at tale med politiet, da han havde sat sig bag rattet, selvom han var påvirket af euforisende stoffer, hvilket han også blev sigtet for.

Indbrudstyv slukkede for strømmen
Helsingør: En indbrudstyv slukkede mandag aften mellem klokken 19.10 og 19.15 for strømmen hos Kronborg Røgeri, så samtlige varer i forretningens kølerum blev ødelagt. Tyven har stjålet en vægt fra forretningen. 

Midterkonsol og navigation stjålet
Gentofte: Fra en Volkswagen Golf, som holdt parkeret på Resedavej, er der mellem klokken 12.00 og 22.00 mandag stjålet en midterkonsol med navigationsanlæg.
 
Indbrud anmeldt til Nordsjællands Politi 30. september - 1. oktober 2019
