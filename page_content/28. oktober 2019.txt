Postkasse ødelagt
Hillerød: Mellem lørdag klokken 08.00 og søndag klokken 09.20 har en ukendt gerningsmand ødelagt en postkasse på Højagervej. Hærværket er sket ved at frontlågen på postkassen er flået op.

Mand onanerede i bil
Farum: En 35-årig kvinde søndag klokken 13.06, at hun omkring klokken 12.15 var kommet gående ad Garnisonsvej sammen med sine to sønner. Ved vendepladsen sad en mand i en sandfarvet stationcar og onanerede. Manden beskrives som dansk af udseende, 55-65 år, spinkel af bygning, hvid i huden, mellemlangt gråt hår og gråt fuldskæg.

Stjal tre trøjer
Kgs. Lyngby: En 18-årig mand fra København blev søndag eftermiddag sigtet for butikstyveri, efter han klokken 14.15 havde stjålet tre trøjer i Magasin.

Stjal parfume
Kgs. Lyngby: En 49-årig mand fra Nørre-Snede stjal søndag klokken 16.05 en parfume i Magasin. Manden blev opdaget, og han blev meldt til politiet og sigtet for butikstyveri.

Tyv anholdt
Kgs. Lyngby: En 27-årig udenlandsk mand blev søndag aften anholdt og sigtet for tyveri. Manden havde indfundet sig på DTU på Anker Engelunds Vej, hvor han blev opdaget og tilbageholdt af en vagt. Den 27-årige havde lørdag stjålet noget AV-udstyr fra stedet, og blev altså anholdt, da han aftenen efter vendte tilbage. Manden fremstilles i grundlovsforhør ved Retten i Lyngby i dag, mandag, klokken 13.00.
 
Indbrud anmeldt til Nordsjællands Politi 25.- 28. oktober 2019
