Cyklist røg over styret
Farum: En 30-årig mand fra København måtte søndag formiddag klokken 10.12 en tur på skadestuen efter en hård opbremsning var skyld i, at han røg udover styret på sin cykel. Manden kom cyklende ad Frederiksborgvej, da en 42-årig mand fra Værløse i sin bil ville svinge til højre ved Stavnsholtvej. Den 42-årige svingede ind foran den 30-årige, som måtte bremse så hårdt op, at han røg ud over styret.
 
Stjal jakke
Hillerød: En 42-årig udenlandsk mand blev søndag ved middagstid sigtet for butikstyveri ved i Kings and Queens at have stjålet en jakke.
 
Kom ikke tilbage efter prøvekørsel
Nærum: En 47-årig kvinde fra Nærum fik søndag klokken12.36 stjålet sin bil. Kvinden havde sat sin bil, en Volkwagen Up, til salg og en mand kom for at prøvekøre den. Han vendte imidlertid ikke tilbage med bilen. Manden beskrives som dansk af udseende, 25-29 år, 180-185 cm høj, spinkel af bygning, hvid i huden, lyst, kort hår og skeløjet. Han var iført sort t-shirt og sorte shorts.
 
Mistænkelige mænd i have
Tisvildeleje: To mænd vakte søndag eftermiddag klokken 16.52 mistanke hos en 54-årig mand, som så de to i en have på Stenbrobakken. Da den 54-årige henvendte sig til de to, sagde de bare ”sorry” og kørte fra stedet på cykel. De to mistænkelige mænd beskrives som 20-30 år, østeuropæiske af udseende, fedladne med runde ansigter, karseklippet blond hår. Begge iført sorte t-shirt knælange kakishorts den ene med hvide sneakers. De kørte på to mørke cykler.
 
Ild i bord
Ølstykke: Nogle drenge satte søndag eftermiddag klokken 17.13 ild i et træbord på Bækkegårds Plads. Ilden gik ud af sig selv, og drengene var forsvundet fra stedet, da en patrulje kom frem.


Hærværk mod bil
Gilleleje: En 47-årig kvinde fik søndag klokken 17.24 ridset sin bil, mens hun bar inde for at handle i Fakta på Smidstrup Strandvej. Kvinden var umiddelbart forinden blevet overfuset af en mand, som mente, at hun holdt for tæt på hans bil. Den 47-årige bad manden om at tale pænt og tilbød at rykke sin bil, men det formidlede ikke manden, som gjorde alvor af sin trussel om at ridse kvindens bil. Manden skrives som dansk af udseende, 70-80 år, fedladen, 175-185 cm. høj, kort gråt hår, iført lilla polo-shirt og briller. Han kørte i en stor, sølvfarvet 4-hjulstrukket bil.


Kørte uden kørekort
Espergærde: En 22-årig mand blev søndag aften klokken 18.10 sigtet for at køre uden kørekort. Manden kom kørende ad Hovvej, da en patrulje standsede ham og konstaterede, at han kørte bil, selvom han var frakendt førerretten.


Bestjålet under togtur
Hillerød: En lur under en togtur kostede en 28-årig mand fra Haderslev sit ur, mobiltelefon og solbriller. Manden kørte fra Nørreport til Hillerød Station mellem klokken 06.00 og 07.00 søndag morgen, men faldt i søvn og fik stjålet sine ting af en ukendt gerningsmand.


To mænd sigtet for butikstyveri
Frederiksværk: To mænd blev klokken 03.24 sigtet for butikstyveri efter et vidne havde set dem gå fra Imerco med favnen guld af varer. De to mænd er henholdsvis 35 og 37 år og begge fra Frederiksværk. 
 
Indbrud anmeldt til Nordsjællands Politi 9. - 12. august 2019
