Ild i frituregryde
Hillerød: Onsdag formiddag klokken 09.37 gik der ild i en friturekøkkenet i køkkenet i selskabslokalerne på Selskovvej. Der skete kun mindre skodskader ved branden.

Granat afleveret på genbrugsplads
Humlebæk: en borger kørte onsdag klokken 12.09 ind på genbrugspladsen på Bakkegårdsvej for at bortskaffe en gammel granat. Af sikkerhedsmæssige hensyn blev genbrugspladsen evakueret og Ammunitionstjenesten blev kontaktet og hentede granaten.

Mulige tricktyve på spil
Helsingør: En mand og en kvinde mødte onsdag klokken 11.50 op ved en lejlighed i Hesteskoen og fortalte beboeren, en 75-årig kvinde, at de kom fra rengøringsfirmaet Smiley Service og skulle gøre rent i hendes lejlighed. Men det lod den 75-årige sig ikke narre af, for hun fik gjort rent af et andet firma og afviste derfor at lade dem komme ind. De to personer beskrives som A: Kvinde, østeuropæisk af udseende, almindelig af bygning, brun i huden, talte dansk med accent, iført tørklæde og sort tøj. Hun medbragte en støvsuger. B: mand, udenlandsk af udseende, brun i huden med kort, sort, krøllet hår. Han talte et fremmedsprog og medbragte spand og gulvskrubbe. 

Mindre brand i Rema
Værløse: Onsdag eftermiddag klokken 12.29 udbrød der en mindre brand i et teknikrum i Rema 100 på Jonstrupvang. Ilden opstod sandsynligvis, at en pumpe til kølesystemet blev overophedet. Ingen personer kom til skade ved branden, som hurtigt kom under kontrol og blev slukket.

Skænderi på svalegang
Frederiksværk: En 76-årig kvinde blev onsdag eftermiddag sigtet for vold, da hun i forbindelse med et intermezzo på en svalegang ved nogle boliger på Aase Hansens Vej slog en 65-årig mand i hovedet med en fyldt ølflaske. Episoden opstod, da to beboere kom op at toppes, fordi den 76-årige kvinde i el-scooter, ikke kunne passerede den anden, en 78-årig kvinde, der sad i en stol. Det fik den 76-årige til at køre ind i den 78-årige. Det optrin blev set af den 65-årige mand, som påtalte den 76-åriges opførsel over for hende. Det blev den 76-årige kvinde så vred over, at hun slog den 65-årige i hovedet med en fyldt ølflaske. Hun blev derfor sigtet for vold, mens den 65-årige mand, blev sigtet for tyveri, da han tog en øl fra kvindens kurv og kastede den ned på jorden.

Ild i tagpap
Frederikssund: Onsdag eftermiddag opstod der brand i en bygning på Færgevej. Ilden blev hurtigt slukket og er formentlig opstået i forbindelse med, at der er lagt tagpap på ejendommen. 

Bil og knallert stødte sammen
Hundested: En bil og en knallert stødte onsdag eftermiddag klokken 16.23 sammen i krydset Frederiksværkvej/Porthusvej. I bilen var en 48-årig mand fra Hundested, mens knallerten blev ført af en 57-årig mand fra Hundested. Der skete ingen alvorlig personskade.

Mor og datter taget for butikstyveri
Kgs. Lyngby: En 35-årig kvinde og hendes 14-årige datter blev onsdag eftermiddag klokken 16.35 taget for butikstyveri i Normal i Lyngby Storcenter, hvor de havde forsynet sig med diverse varer.

Narkobilist standset
Helsingør: En 58-årig mand fra Helsingør blev onsdag eftermiddag klokken 17.30 sigtet for narkokørsel, da han blev standset af en patrulje på Gl. Banegårdsvej. Her viste en narkometertest, at manden var påvirket af amfetamin, og han blev derfor taget med på skadestuen for at få taget en blodprøve, der skal vise hans nøjagtige påvirkelsesgrad.

Tricktyve stjal smykker
Hørsholm: Det lykkedes onsdag to tricktyve at skaffe sig adgang til en lejlighed i Bakkehave og stjæle smykker fra beboeren, en 90-årig kvinde. Den ene tyv bad den 90-årige om at låne en blyant og noget papir, og imens stjal en medgerningsmand smykker fra kvindens lejlighed. Den kvinde, som bad om at låne papir og blyant beskrives som sydeuropæisk af udseende, 168 cm høj, 25-35 år, almindelig af bygning, brun i huden, brunt hår dansktalende med accent og iført mørk kasket, lys bluse og mørke bukser. Tyveriet skete onsdag eftermiddag mellem klokken 13.25 og 13.35 og blev anmeldt onsdag aften klokken 20.13.
 
Indbrud anmeldt til Nordsjællands Politi 11. - 12. september 2019
