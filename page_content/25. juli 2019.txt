Pung stjålet under indkøbstur
Humlebæk: En 73-årig kvinde fra Humlebæk fik tirsdag mellem klokken 14.05 og 14.15 stjålet sin pung, da hun var i Fakta i Humlebæk Center. Her var kvinden netop gået forbi hylderne med sodavand, da en engelsktalende mand spurgte hende, om der var sukker i den sodavand, som han stod med i hånden. Da kvinden havde sin opmærksomhed rettet mod ham, blev hendes pung, som lå i et indkøbsnet i hendes rollator stjålet. Manden beskrives som udenlandsk af udseende, 30-35 år, 173 cm høj og spinkel af bygning, brun i huden, kort sort hår og iført mørkt tøj. 

Rat og navigationsanlæg stjålet

Vedbæk/Hørsholm: Fra en BMW, der holdt parkeret på Ellehegnet, er der mellem midnat tirsdag og klokken 09.40 onsdag stjålet et rat, airbag, integreret navigationsanlæg samt midterkonsol. I Hørsholm er der mellem klokken 19.30 tirsdag morgen og klokken 10.00 onsdag formiddag stjålet et rat og navigationsanlæg fra en BMW, som holdt parkeret på Grønnevang.
 
Hærværk mod biler

Hellerup: En Skoda, som holdt parkeret på Henningsens Allé, har mellem tirsdag klokken 23.45 og onsdag klokken 08.45 været udsat for hærværk. En eller flere gerningsmænd har kastet sted på bilens tag, forude og på dørene i passagersiden. 
 

Kofanger og kølergrill stjålet

Ålsgårde: Fra en Volkswagen, som holdt parkeret på Skibstrupvej, er der mellem lørdag den 20. juli klokken 15.00 og mandag den 22. juli klokken 07.00 stjålet en kofanger, kølergrille samt beslag. Tyveriet blev anmeldt onsdag klokken 11.26.


Taget for spirituskørsel

Allerød: En 54-årig mand fra Gilleleje blev onsdag klokken 12.58 taget for spirituskørsel, da han kørte ad Bjarkesvej. Manden blev taget med til hospitalet for at få taget en blodprøve, som skal fastlægge hans nøjagtige promille.
 
Rakte ind over disk og stjal ur
Frederiksværk: En kvinde stjal onsdag ved middagstid et ur fra urmager og guldsmed Løkke på Nørregade. Kvinden var kommet ind i forretningen og kiggede sig lidt omkring. Så rakte hun ind over disken og stjal et ur, hvorefter hun forlod forretningen. Den langfingrede kvinde beskrives som ca. 35 år, 165 cm høj med mørkt langt hår, der var sat i en hestehale. Hun havde solbriller siddende i håret og var iført en hvid t-shirt med teksten “BEGINNING’, hvide shorts og sorte sandaler og medbringende en sort skuldertaske med brun læderstrop.

Spritbilist uden kørekort
Charlottenlund: En 60-årig kvinde fra Charlottenlund blev onsdag eftermiddag klokken 16.40 sigtet for spirituskørsel og for at køre uden førerret. Kvinden blev standset på Bramsvej og blev taget med til hospitalet for at få taget en blodprøve, der skal fastlægge hendes nøjagtige promille.

Ubuden ”matros” på spil igen
Vedbæk: En 30-årig udenlandsk mand med adresse i København var onsdag igen på spil i Vedbæk Havn, hvor han gik fra båd til båd. Manden blev i sidste uge sigtet for husfredskrænkelse, da han opholdt sig ulovligt i nogle af bådene i havnen. Da sprang han i vandet for at undgå at blive tilbageholdt af nogle vidner på stedet, men denne gang forblev han tørskoet og blev taget med på politistationen, hvor han skal afhøres nærmere og det skal vurderes, om der er grundlag for fremstille ham i retten.

Mand ville have selfies med drenge
Ålsgårde: To drenge på ni og 10 år fra Ålsgårde blev onsdag eftermiddag mellem klokken 14.00 og 16.30 antastet af en mand ved Langebro. Manden ville gerne tage selfies med drengene og sagde, at han ville sende billederne til en sød dame. Drengene gik med til at tage en selfie med manden, som også tog et billede af drengene, da de hoppede i vandet. Inden manden gik fremsagde han en utérlig hilsen til drengene. Manden beskrives som 30-40 år, 180-185 høj cm med mørkt karseklippet hår, næsten skaldet i nakken, lidt tyk på maven, meget brun, iført sorte badebukser med gule lyn som figurer og muligvis tatoveringer på brystet. 

Stjal cykel
Frederiksværk: Tre mænd kom onsdag eftermiddag kørende ind ved McDonalds, hvor den ene steg ud og stjal en cykel. Mændene var kørende i en sort Volkswagen Passat og to af dem beskrives således: A; mand, mellemøstlig af udseende, 175-180 cm høj og kraftig af bygning, iført sort og hvidstribet t-shirt og sort kasket. B; mand, mellemøstlig af udseende, kraftig af bygning, iført sort t-shirt.
 
Mand onanerede på legeplads
Helsingør: En 69-årig udenlandsk mand blev onsdag aften klokken 21.53 sigtet for blufærdighedskrænkelse. Manden lå i følge anmeldelsen, der kom fra en 52-årig kvinde, og onanerede på en legeplads i Strandgade. Den 69-årige blev taget med på politigården, hvor han er blevet afhørt. Det forventes, at han senere i dag fremstilles i grundlovsforhør.

Unge sigtet for hærværk
Hillerød: To unge mænd på 15 og 17 år fra Brøndby blev onsdag aften klokken 22.26 opdaget, da de var i færd med at male graffiti ved rangerterrænet på Carlsbergvej. De to blev anholdt og taget med til afhøring på politigården og blev efterfølgende løsladt.

Diesel stjålet fra lastbil
Frederikssund: Fra en lastbil, der holdt parkeret på Holmensvej, er der klokken 00.25 natten til torsdag stjålet diesel. Et vidne så umiddelbart inden tyveriet en mand parkere en nyere sort Audi og gå ind mellem bygningerne på vejen. Manden beskrives som 35-40 år, bodybuildertype, skaldet, har fuldskæg og var iført shorts og rød eller orange t-shirt.


Fik konfiskeret joint
Hornbæk: En 19-årig mand fra København fik klokken 02.05 natten til torsdag konfiskeret den joint, han havde i hånden, da en patrulje traf ham ved stranden. Han blev desuden sigtet for overtrædelse af Lov om euforiserende stoffer. 

Unge mænd overfaldet
Hornbæk: To unge mænd, en 17-årig fra København og en 22-årig fra Hørsholm, blev klokken 03.28 natten til torsdag overfaldet på Birkevej. Her blev de tildelt flere sprak af to gerningsmænd, som efterfølgende løb fra stedet. De fire unge mænd var ifølge politiets oplysninger oppe at toppes tidligere på aftenen, og det formodes, at det er denne uenighed, som har udviklet sig. De to gerningsmænd til overfaldet beskrives som A; mand, udenlandsk af udseende, 17-20 år, 165-175 cm hø og almindelig af bygning. Han havde kort, mørkt hår og var iført sort trøje med hætte. B; mand, udenlandsk af udseende, 17-20 år, 165-175 cm høj og almindelig af bygning. Han havde kort, mørkt hår og var iført en sort trøje ud over en trøje med hætte.

Værktøj stjålet fra varebil
Kgs. Lyngby: Fra en Ford Transit varebil, der holdt parkeret på Lyngby Hovedgade, er der mellem onsdag klokken 15.00 og torsdag klokken 06.00 stjålet værktøj. Tyven har knust en siderude for at skaffe sig adgang til bilen. 
 
Indbrud anmeldt til Nordsjællands Politi 24.-25. juli 2019
