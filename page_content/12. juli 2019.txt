Airbag stjålet fra biler
Birkerød: En airbag er mellem onsdag klokken 22.00 og torsdag klokken 07.30 blevet stjålet fra en Mercedes, som holdt parkeret på Lyngholmen. Tyven har skaffet sig adgang til bilen ved at bryde førerdøren op. Også fra en Mercedes, som holdt parkeret på Plantagevej, er der stjålet en airbag. Dette tyveri er sket i tidsrummet fra onsdag klokken 22.00 til torsdag klokken 08.20.

Hærværk i golfklub
Helsingør: Helsingør Golfklub har mellem onsdag klokken 23.00 og torsdag klokken 07.00 været udsat for hærværk. Her er der knust en rude til klubbens restaurant og smidt flere flasker og dåser. 

Kørte uden kørekort
Ølsted: En 28-årig kvinde fra Hundested blev torsdag morgen klokken 09.02 standset, da hun kom kørende ad Amtsvejen. Her viste det sig, at hun ikke havde noget kørekort, og hun blev derfor sigtet for kørsel uden førerret.

Pengekasse stjålet
Frederiksværk: Ved et indbrud i en hudplejeklinik på Nørregade er der mellem onsdag klokken 17.30 og torsdag klokken 09.30 stjålet en pengekasse. Tyven er kommet ind ved at bryde døren til klinikken op.

Navigationsanlæg stjålet fra bil
Smørum: Fra en Volkswagen, som holdt parkeret på Blommevangen, er der mellem onsdag klokken 17.00 og torsdag klokken 12.15 stjålet et navigationsanlæg. Tyven har knust en siderude for at skaffe sig adgang til bilen.

Truede ekspedient med tæsk
Farum: To ukendte gerningsmænd gik torsdag morgen klokken 07.05 ind i forretningen hos Q8 på Frederiksborgvej, hvor de spurgte efter nogle vodka. Herefter gik de hen til køledisken, hvor de forsynede sig med energidrikke. Da ekspedienten, en 25-årig kvinde, forsøgte at forhindre tyveriet, blev hun truet med tæsk. I forbindelse med efterforskningen af sagen, har politiet sikret overvågningsbilleder og vil herudfra forsøge at identificere gerningsmændene.

Tøj og pung stjålet fra bil
Holte: En sportstaske med forskelligt træningstøj og en pung med diverse betalingskort og kørekort  blev mellem klokken 14.15 og 15.15 torsdag eftermiddag stjålet fra en Suzuki Swift, som holdt parkeret på Holte Stationsvej.

Pantflasker stjålet
Frederiksværk: En beboer på Poppelvej fik torsdag aften stjålet en sæk med pantflasker fra sit udhus. Tyvene var to mænd, der beskrives som A: Østeuropæisk af udseende, 20-30 år, 170 cm høj og spinkel af bygning med kort, sort hår. Han talte gebrokkent engelsk, var iført hvid trøje og medbragte en hvid damecykel. B: Østeuropæisk af udseende, 60-65 år, 165-170 cm høj og fedladen med kort, sort hår. Iført mørkt tøj og medbragte en sort cykel. 

Spritbilist standset
Helsingør: En 26-årig mand fra Dragør blev torsdag aften klokken 21.03 standset, da han kom kørende ad Kongevejen. Her viste en alkometertest, at mandens promille var højere end den tilladte, og han blev derfor sigtet for spirituskørsel og taget med på politigården, hvor en læge kom og udtog en blodprøve, som skal fastlægge den 26-åriges nøjagtige promille.

Avisbud beskudt med paintballgevær
Hellerup: En 34-årig mand fra Brønshøj, der arbejder som avisbud, blev klokken 03.32 natten til fredag beskudt med et paintballgevær på Lundegårdsvej. Her passerede to mænd i en Toyota Auris avisbuddet, hvorefter mændene vendte rundt og skød på avisbuddet, der blev ramt i ansigtet og på tøjet.
 
Indbrud anmeldt til Nordsjællands Politi 11. - 12. juli 2019
