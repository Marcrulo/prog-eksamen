Mistænkeligt forhold, Hørsholm
Klokken 07.50 ringede to personer på døren hos en 45-årig mandlig beboer på Axel Heides Vej, hvor de udviste mistænkelig adfærd. De spurgte efter en person, som den 45-årige ikke kendte til, men skyndte sig at gå uden at få svar. De forlod stedet via en nærliggende græsmark.

De to personer beskrives som:
A: kvinde, østeuropæisk af udseende, ca. 45 år, ca. 170 cm, almindelig af bygning med lyst mellemlangt hår. Talte engelsk. 
B: kvinde, østeuropæisk af udseende, ca. 25 år, ca. 170 cm, almindelig af bygning, hvid i huden med lyst mellemlangt hår. Talte engelsk.
 
Butikstyveri, Stenløse
Klokken 08.14 begik to mænd butikstyveri i SPAR Ganløse på Østergade. Den ene distraherede kassemedarbejderen, mens den anden gik ind bag kassen og stjal to papkasser med cigaretter.
 
Blufærdighedskrænkelse, Holte
Ifølge en anmeldelse, som indløb klokken 10.16, stod en mand netop og onanerede til offentlig skue på en parkeringsplads på Kongevejen. En patrulje kørte til stedet, hvor de sigtede en 31-årig mand fra Hillerød for blufærdighedskrænkelse.
 
Butikstyveri, Farum
Klokken 11.30 indløb der anmeldelse om, at en mand havde stjålet slik i Netto på Akacietorvet. En patrulje kørte til stedet, hvor de anholdt og sigtede en 42-årig mand fra Rumænien for butikstyveri.
 
Blufærdighedskrænkelse, Græsted
Klokken 11.43 blev en 18-årig kvinde fra Gilleleje udsat for blufærdighedskrænkelse i toget på vej fra Hillerød mod Gilleleje, da en mand sad og onanerede foran hende, mens han højlydt råbte uanstændige ord til hende. En patrulje kørte af sted for at nå frem til toget, men manden nåede i mellemtiden at stå af på Græsted Station. 

Manden beskrives som: 50-60 år, ca. 180 cm, almindelig af bygning, dansk af udseende, langt gråt hår, skaldet på toppen. Iført blå trøje, ternede lange bukser og medbringende en blå/brun taske og muligvis en lille hund.
 
Færdselsuheld, Slangerup
En 45-årig mandlig bilist fra Slangerup påkørte klokken 11.55 en lysmast på Hørup Skovvej i krydset ved Frederiksborgvej, således at lysmasten væltede ned i en anden bil tilhørende en 75-årig mand fra Jægerspris. Der lå efterfølgende mange vragraster på vejen, men trafikken kunne lige glide forbi ulykkesstedet. En af de involverede personer i ulykken klagede efterfølgende over nakkesmerter og blev derfor tilset af en ambulance.
 
Brand, Hellerup
I en villa på Bakkedal var der klokken 15.04 brand. Politi og brandvæsen kørte til stedet, hvor slukningen af branden blev iværksat. Ingen kom til skade ved branden, som formentlig skyldtes, at der var gået ild i et elektrisk apparat.
 
Telefon stjålet fra butik, Kgs. Lyngby
Klokken 13.30 fik en medarbejder i Telia på Klampenborgvej stjålet sin telefon, da en mand kom ind i butikken og tog den fra et sted under disken, hvor den lå til opladning. Manden puttede telefonen i lommen og forsvandt fra butikken. 

Manden beskrives som: 20-25 år, 180-190 cm, dansk af udseende. Iført sort kasket og grå trøje.
 
Narkokørsel, Helsingør og Gentofte
Klokken 18.45 blev en 21-årig mandlig bilist fra Espergærde standset på Kongensgade i Helsingør. Her viste et narkometer, at han havde kørt bil under indflydelse af euforiserende stoffer, og han blev derfor anholdt og sigtet for narkokørsel.

Også på Stolbergvej i Gentofte modtog en 27-årig mandlig bilist fra Charlottenlund en sigtelse for narkokørsel, da et narkometer viste, at han havde kørt bil, mens han var påvirket af euforiserende stoffer.
 
Eftersøgning efter selvmordstruet mand, Helsingør
Klokken 21.07 indløb der anmeldelse om, at en bekendt var bekymret for en 31-årig mand fra Helsingør, og at denne muligvis havde intentioner om at gøre skade på sig selv. Patruljer kørte til mandens adresse på Bragesvej, hvor han dog ikke var at finde, og en større eftersøgning af manden påbegyndtes derfor. Han blev fundet klokken 22.33 på Bjarkesvej, hvor han havde gjort mindre skade på sig selv, og han blev efterfølgende indlagt på hospitalet. 
 
Færdselsuheld, Kgs. Lyngby
På Stengårds Alle skete der klokken 21.08 et færdselsuheld. Part 1, 18-årig mand fra Søborg, kom kørende ad Stengårds Alle i nordgående retning og skulle foretage et venstresving ad Bagsværdvej, da han påkørte part 2, en 47-årig kvinde fra Kgs. Lyngby, som kom cyklende og skulle krydse Bagsværdvej. Part 2 blev efterfølgende kørt med ambulance til hospitalet for behandling af sine skader.
 
Vold, Charlottenlund
Ved Skovshoved Havn blev en 52-årig amerikansk turist umotiveret overfaldet klokken 22.54, mens han lå i sit telt. Den 52-årige blev slået med en stump genstand og fik skåret sit øre op af en mand, der beskrives som: ca. 180 cm og afrikansk af udseende. Gerningsmanden var sammen med to piger, og de forlod muligvis stedet i en ældre sølvgrå Citroën C3 i retning mod København. Patruljer kørte til stedet for at lede efter gerningsmanden, men han var ikke længere at finde i området.

Nordsjællands Politi vil gerne i kontakt med borgere, som kan have oplysninger om overfaldet. Nordsjællands Politi kan kontaktes på telefon 114.
 
Spiritus- og narkokørsel, Hillerød
Klokken 23.00 blev en 44-årig mandlig bilist uden kendt adresse standset af en patrulje. Her viste et alkometer, at han havde kørt bil med en promille over det tilladte, ligesom et narkometer viste, at han også havde kørt bil under indflydelse af euforiserende stoffer. Den 44-årige blev derfor anholdt og sigtet for spiritus- og narkokørsel, og en blodprøve skal nu fastslå de nærmere omstændigheder.
 
Mistænkeligt forhold, Frederiksværk
En 31-årig mandlig beboer på Havevej observerede klokken 23.00 to personer, som løb fra området ved Hanehoved Trinbræt med lommerlygter. En patrulje kørte til stedet, men de to personer var ikke længere at finde i området.
 
Anholdt for voldtægt, Kgs. Lyngby
En 15-årig pige anmeldte klokken 02.22, at hun omkring klokken 00.00 var blevet voldtaget af en mand på en adresse i Lyngby. Ud fra pigens oplysninger blev en 20-årig mand fra Lyngby efterfølgende anholdt og sigtet for voldtægt. Han fremstilles klokken 13.00 i grundlovsforhør ved Retten i Lyngby.
 
Forsætlig brandstiftelse, Gentofte
En brugsstjålet bil brændte klokken 02.55 på Ridehusvej. Politi og brandvæsen kørte til stedet, hvor branden blev slukket. Ved køretøjet blev der fundet benzindunke i og ved køretøjet, og det kunne derfor konstateres, at branden var påsat. 
 
Betalte ikke for sin taxatur, Klampenborg
En mand, som blev samlet op af en taxa i krydset ved Vestergade og Nørre Alle og kørt til Dyrehavsbakken, undløb fra stedet uden at betale. En patrulje kørte til stedet for at lede efter manden, men han var ikke at finde i området.

Manden beskrives som: dansk af udseende, 185-190 cm, kraftig af bygning, hvid i huden med brunt hår. Iført mørk læderjakke og mørke stramme bukser. Talte dansk.
 
Indbrud anmeldt den 1. - 2. august 2019 i Nordsjællands politikreds
