Hærværk mod bil
Ølstykke: En Toyota, som holdt parkeret på Skjoldsvej, har mellem klokken 11.05 og 11.15 været udsat for hærværk, hvor bilens ene sidespejl er slået i stykker. 

Mulig tricktyv på spil
Hillerød: En mulig tricktyv var torsdag eftermiddag mellem klokken 14.00 og 14.30 på spil på Søndre Jernbanevej. Her blev en 88-årig kvinde kontaktet i opgangen til sin bolig af en kvinde, som fortalte, at hun var fra hjemmeplejen. Kvinden fulgte den 88-årige op i sin lejlighed og hjalp hende ind med hendes indkøb, hvorefter hun satte sig i køkkenet og talte med den 88-årige, inden hun igen forlod stedet. Senere på eftermiddagen fandt lejlighedens beboer ud af, at der var stjålet en pengekasse med kontanter og et pas fra lejligheden. Den mulige tricktyv beskrives som kvinde, 35-40 år, 170 cm høj og almindelig af bygning med brunt, kort hår. Hun var iført lys frakke og lyst halstørklæde og medbragte en skuldertaske samt nogle kager og chokolade. 

Mulig tricktyv ville advare om larm
Kgs. Lyngby: En mulig tricktyv ringede torsdag eftermiddag på hos en 70-årig kvinde på Lyngbygårdsvej. Her fortalte hun den 70-årige, at der skulle være fest i nærheden og, at hun derfor på forhånd ville beklage, hvis der blev noget larm fra festen. Som kompensation for eventuel larm, tilbød kvinden den 70-årige noget chokolade, og blev lukket ind i lejligheden under påskud af at ville hjælpe med at lægge chokoladen på en tallerken. Her spurgte hun også lejlighedens beboer, om hun kunne veksle nogle penge. Den 70-årige gik ind i et andet rum for at finde vekselpenge og her fulgte den anden kvinde med. Da kvinden med chokoladen havde forladt lejligheden, opdagede beboeren, at der manglede et kontantbeløb fra hendes pung, som havde ligget i en kommode. Kvinden med chokolade beskrives som 45-50 år, almindelig af bygning, østeuropæisk af udseende, brun i huden med kort, brunt hår. Hun var iført mørke bukser og en mellembrun halvlang frakke.

Havde hash på sig
Birkerød: To unge mænd på henholdsvis 19 fra Birkerød og 23 år fra Ishøj blev torsdag aften mellem klokken 20.38 og 21.00 truffet ved Birkerød Bibliotek. Her viste det sig, at de begge var i besiddelse af en mindre mængde hash. De blev derfor sigtet for overtrædelse af loven om euforiserende stoffer.

Narkobilist uden kørekort
Skibby: En 29-årig mand fra Frederikssund blev torsdag aften klokken 21.25 standset, da han kom kørende ad Saltsøvej. Her viste det sig, at han var påvirket af cannabis og, at han kørekort tidligere var blevet inddraget. Han blev derfor sigtet for kørsel uden førerret samt kørsel under påvirkning af euforiserende stoffer og taget med på hospitalet, hvor han fik taget en blodprøve, der skal fastlægge hans nøjagtige påvirkelsesgrad.

Taxachauffør bidt i hånden
Gentofte: En 63-årig mandlig taxachauffør blev klokken 00.35 natten til fredag bidt i hånden af en kunde, som ikke ville betale for turen. Uenigheden om betalingen opstod i krydset Gentoftegade/Dahlensstræde, hvor den 30-årige mandlige passager fra Charlottenlund ikke ville betale for køreturen og gik fra stedet. Da taxachaufføren forsøgte at stoppe ham, tog han chaufførens mobiltelefon og kastede den i jorden, hvorefter han bed chaufføren i hånden. Den 30-årige blev sigtet for vold og hærværk.

Brand i container
Kgs. Lyngby: Klokken 05.27 fredag morgen opstod der brand i en container ved Engelsborgskolen. Ilden blev hurtigt slukket af brandvæsenet, og der skete ingen skade eller tilskadekomst.

Indbrud i privat beboelse anmeldt til Nordsjællands Politi 27. – 28. februar 2020
