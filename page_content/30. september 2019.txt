Bil fik buler og ridser
Værløse: En Peugeot, som holdt parkeret på Stationsvej, har været udsat for hærværk. Bilen har fået flere ridser og buler. Hærværket er sket mellem fredag klokken 10.30 og lørdag klokken 11.00, og blev anmeldt søndag klokken 09.03.

Ridser i lakken
Gentofte: En Land Rover, som holdt parkeret på Kirketorvet, har mellem lørdag klokken 16.50 og søndag klokken 00.10 været udsat for hærværk. Bilen har fået flere ridser langs siderne. Hærværket blev anmeldt søndag klokken 09.36.

Flere biler fik stjålet rattet
Kokkedal: Flere biler fik mellem lørdag klokken 18.00 og søndag klokken 10.15 knust sideruderne og stjålet rattet. Bilerne holdt hos Autohuset Hørsholm i Kokkedal Industripark. Tyverierne blev anmeldt søndag klokken 10.46.

Narkobilist uden kørekort
Hundested: En 50-årig mand blev søndag eftermiddag klokken 13.16 sigtet for at køre bil selvom han ikke havde noget kørekort, og køre i narkopåvirket tilstand. Manden blev truffet af en patrulje på Amtsvejen, og da han flere gange tidligere var taget for at kørebil, uden at have generhvervet sit kørekort, blev hans bil konfiskeret.

Bil fik knust ruderne
Kgs. Lyngby: En bil, der holdt parkeret på Ravnholmvej fik søndag eftermiddag klokken 17.15 knust ruderne. Gerningsmanden beskrives som udenlandsk udseende, lys i huden, 175-180 cm høj, muskuløs af bygning, kort, mørkt hår, iført hættetrøje og mørke bukser,

Spritbilist påkørte bil
Vejby: En 45-årig mand fra København påkørte søndag aften klokken 18.26 en 67-årig mandlig bilist fra Tisvildeleje. Uheldet skete på Rågelejevej, hvor den 45-årige overtrådte sin vigepligt og dermed ramte den 67-åriges bil. Der skete ingen personskade ved sammenstødet. Den 45-årige mand forlod dog stedet og blev efterfølgende fundet af en hundepatrulje og herefter taget med på hospitalet for at få taget en blodprøve, som skal fastlægge hans nøjagtige promille.

Pladevibratorer stjålet
Gilleleje: To pladevibratorer samt 25 liter dieselolie er mellem søndag klokken 20.00 og mandag klokken 05.20 blevet stjålet fra en firmabil, der stod parkeret på Hyrdevænget.
 
Indbrud anmeldt til Nordsjællands Politi 27. - 30. september 2019
