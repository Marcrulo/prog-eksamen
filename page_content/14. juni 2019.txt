Navigationsanlæg stjålet fra biler
Nordsjælland: Et integreret navigationsanlæg er mellem onsdag klokken 19.00 og torsdag klokken 06.40 blevet stjålet fra en BMW, som holdt parkeret på Brådervej i Værløse. Tyven har skaffet sig adgang til bilen ved at knuse en siderude. Et andet sted i Værløse, på Bjørnsholmvej, blev der mellem onsdag klokken 22.30 og torsdag klokken 07.35 stjålet rat og navigationsanlæg fra en Mercedes. I Charlottenlund blev et navigationsanlæg stjålet fra en VW Beetle, som holdt parkeret på Kirsten Piils Vej. Dette tyveri er sket mellem onsdag klokken 20. 30 og torsdag klokken 06.50, og i Holte er der fra en VW Passat stjålet en bilradio og navigationsanlæg. Bilen holdt parkeret på Skovly Mark, og tyveriet er sket mellem onsdag klokken 16.00 og torsdag klokken 07.45.

Kørte uden kørekort
Fredensborg: En 21-årig mand fra Kvistgård blev torsdag klokken 12.15 standset, da han kom kørende ad Slotsgade. Her viste det sig, at han ikke havde noget kørekort, og han blev derfor sigtet for kørsel uden førerret.

Sidespejl ødelagt
Ålsgårde: En Suzuki Ignis, som holdt parkeret i Mølledalen, har mellem onsdag klokken 16.00 og torsdag klokken 05.,15 været udsat for hærværk og fået slået eller sparket det ene sidespejl af.

Narkobilist standset
Helsingør: Torsdag aften klokken 17.28 blev en 25-årig mand fra Helsingør standset, da han kom kørende ad Bjergegade. Manden havde sat sig bar rattet, selvom han var påvirket af hash, og blev derfor sigtet for at køre bil under påvirkning af euforiserende stoffer. 

Tricktyv stjal kontanter
Fredensborg: En kvinde, som udgav sig for at være hjemmehjælper stjal torsdag eftermiddag ved 14-tiden nogle kontanter fra en 89-årig kvinde. Den 89-årige sad på sin altan på Chrst Boecksvej, da hun hørte en lyd fra stuen, og da den 89-årige gik ind fra altanen, stod en fremmed kvinde i hendes stue og sagde, at hun var fra hjemmeplejen. Den 89-årige afslog at skulle have hjælp og fik den fremmede kvinde til at forlade lejligheden. Den 89-årige opdagede herefter, at hendes taske lå på gulvet i entreen og, at der manglede et kontantbeløb. Tricktyven beskrives som en kvinde, nordeuropæisk af udseende, 40-45 år, 161-165 cm høj og almindelig af bygning med langt, brunt hår. Hun var iført meget spraglet tøj, lange øreringe og mange smykker med perler. 

Skubbede og kastede med cykel
Allerød: En 14-årig pige blev torsdag eftermiddag klokken 14.15 skubbet til, ligesom hendes cykel blev kastet efter en anden pige af en ukendt gerningsmand. Pigen havde sammen med fire veninde siddet på fortovet på Frederiksborgvej, og en forbipasserede mand mente, at de fyldte så meget, at andre folk ikke kunne komme forbi. Det fik ham til at skubbe den 14-årige og efterfølgende kaste hendes cykel efter en af de andre piger, som dog ikke kom til skade. Manden beskrives som dansk af udseende, 40 år, 195 cm høj og skaldet. Han var iført hvid- og blåstribet T-shirt hvid, mørke jeans og medbragte en sort rygsæk.

Stjal tøj og smykke
Kgs. Lyngby: En 15-årig pige fra Greve blev torsdag aften klokken 18.37 sigtet for butikstyveri efter hun havde stjålet tøj i H&M samt et smykke i Glitter i Lyngby Storcenter. 

Indbrudstyv anholdt
Helsingør: En 35-årig mand blev klokken 19.13 anholdt og sigtet for forsøg på indbrud. Manden var kort forinden blevet opdaget af et vidne, da han en rude i en villa på Kongevejen. Den 35-årige blev taget med på politigården, men blev senere løsladt, da det blev vurderet, at der ikke var grundlag for at fremstille ham i grundlovsforhør.

Pizzabakker i pejsen
Hornbæk: Nogle gæster på Hotel Hornbækhus ville klokken 01.06 brænde nogle gamle pizzabakker af i pejsen. Det medførte imidlertid en mindre skorstensbrand, som brandvæsenet rykkede ud og slukkede. Ingen personer kom til skade. 

Cigaretter stjålet
Jægerspris: Fra Daglig Brugsen på Solbakkevej er der fredag morgen klokken 05.05 stjålet cigaretter. Tyven – eller tyvene – er kommet ind ved at bryde en dør op.
 
Indbrud anmeldt til Nordsjællands Politi 13. - 14. juni 2019
