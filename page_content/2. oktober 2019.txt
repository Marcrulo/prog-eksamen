Kvinde fundet dræbt
Hillerød: En 63-årige blev tirsdag klokken 08.03 fundet dræbt i sin lejlighed på Møllebakken. Der henvises til tidligere udsendt pressemeddelelse. Der afholdes grundlovsforhør in absentia klokken 13 i dag ved Retten i Hillerød. Grundlovsforhøret drejer sig om den 63-årige mand fra Gørløse, som formodes at have forbindelse til drabet. Nordsjællands Politi har ikke yderligere oplysninger til sagen, som er under efterforskning. 

Fandt hash i bil
Frederikssund: En 27-årig mand med ukendt adresse blev tirsdag eftermiddag klokken 13.20 sigtet for overtrædelse af lov om euforiserende stoffer, da der blev fundet hash i hans bil på Jernbanegade.

Fik inddraget kørekortet
Hillerød: En 64-årig mand fra Skævinge fik tirsdag eftermiddag inddraget sit kørekort, da han blev standset på Københavnsvej. Manden blæste alkometeret op til mere en 1,5 promille, hvilket medfører en midlertidig inddragelse af førerretten. Den 64-årige blev taget med på hospitalet, hvor han fik taget en blodprøve, som skal fastlægge hans nøjagtige promille.

Narkobilist uden kørekort
Vejby: En 22-årig mand fra Hvidovre er blevet sigtet for at køre uden kørekort og for at køre bil, mens han var påvirket af euforiserende stoffer. Manden blev standet på Møngevej. Han blev taget med på hospitalet for at få taget en blodprøve, der skal vise hans nøjagtige påvirkelsesgrad.

Gav betjente en albue i hovedet
Lynge: En 24-årig mand kvitterede med en albue i hovedet på to betjente, da han blev standset på Hillerødvej tirsdag aften klokken 22.46. Manden blev sigtet for at køre bil, selvom han var påvirket af euforiserende stoffer og ikke havde noget kørekort. Han blev endvidere sigtet for vold mod tjenestemand i funktion.

Røg i køkkenet
Kgs. Lyngby: Onsdag morgen klokken 05.40 opdagede rengøringspersonalet, at der var røg i køkkenet hos FOF på Jernbanepladsen. Det kunne konstateres, at der havde været brand i et hjørne af køkkenet, og at ilden var gået ud af sig selv. Der er sket skade på en mindre del af gulvet samt en væg.
 
Indbrud anmeldt til Nordsjællands Politi den 1. - 2. oktober 2019
