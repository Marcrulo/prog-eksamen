Tyveri af diesel, Helsingør
Klokken 07.13 indløb der anmeldelse om, at der mellem fredag klokken 15.00 og lørdag klokken 16.30 blev stjålet en større mængde diesel fra en lastbil, som holdt parkeret på Krbg. Ladegårds Vej. Tyveriet var sket ved, at gerningsmanden borede huller i tanken under bilen, således at dieselen kunne løbe ud og fjernes fra lastbilen.
 
Sidespejle stjålet fra bil, Hellerup
Ifølge en anmeldelse, som indløb klokken 08.17, standsede en Audi klokken 03.38 op på Onsgårdsvej, hvor to mænd steg ud af bilen og stjal begge sidespejle fra en bil, som hold parkeret på stedet.
 
Indbrud på hotel, Gentofte
Klokken 08.47 blev det anmeldt, at der mellem søndag klokken 15.00 og mandag klokken 02.00 var indbrud på Schæfergården på Jægersborg Alle. Fra stedet blev der stjålet designermøbler, og gerningsmændene kom ind ved at afliste flere vinduer.
 
Tyveri fra biler, Frederiksværk
Fra en varebil, som holdt parkeret på Industrivej mellem lørdag klokken 17.00 og mandag klokken 06.00, blev der stjålet værktøj. Indstigningen var sket ved rudeknusning af bagrude. 

Bagerste højre siderude i en anden varebil, som holdt parkeret samme sted, blev i samme tidsrum udtaget. Der er på tidspunktet for døgnrapportens udgivelse ingen oplysninger om eventuelle stjålne genstande fra denne varebil. 

Anmeldelserne indløb klokken 09.27
 
Færdselsuheld, Værløse
Klokken 09.32 skete der et færdselsuheld på Skovlystvej. Part 1, en 57-årig mandlig bilist fra Værløse, kørte i sydgående retning og ca. 180 meter før krydset ved Ravnehusvej påkørte part 2, en 27-årig mandlig bilist, som kørte i nordlig retning.

Der skete ved uheldet ikke umiddelbart nogen personskade, men de materielle skader var af en sådan betydning, at Skovlystvej måtte afspærres en tid, indtil bilerne var fjernet fra stedet.
 
Besiddelse af stoffer, Humlebæk
Klokken 15.50 standsede en patrulje en bil nær Humlebæk Centeret. Ved visitation blev der i bilen fundet en mindre mængde hash, og en af bilens passagerer, en 21-årig fra området, blev derfor sigtet for besiddelse af euforiserende stoffer.
 
Færdselsuheld, Hillerød
Klokken 17.08 skete der et færdselsuheld i krydset ved Østergade og Kannikegade, idet en 53-årig mandlig motorcyklist og en 51-årig mandlig bilist, begge fra Helsingør, kørte sammen. Der skete ved uheldet umiddelbart ikke større personskad, men motorcyklisten blev for en sikkerheds skyld kørt med ambulance til tjek på hospitalet. 
 
Hittestof fundet i lukket gård, Helsingør
Klokken 17.59 indløb der anmeldelse om, at nogle unge mennesker befandt sig i en lukket gård ved Egevænget. En patrulje kørte til stedet, hvor tre unge mænd fra området blev truffet, og hvor der også udfundet en moderat mængde hash. De tre unge mænd kunne dog ikke forbindes hittestoffet, men blev efterfølgende bortvist fra gården.
 
Besiddelse af euforiserende stoffer, Kgs. Lyngby
På Rønne Alle tog en patrulje klokken 17.28 kontakt til to mænd, som opholdt sig i en parkeret bil. I forbindelse med visitation blev den ene, en 31-årig mand fra Glostrup, fundet i besiddelse af euforiserende stoffer, hvilket han blev sigtet for.
 
Hærværk, Frederikssund
Klokken 19.08 blev det anmeldt, at der kort tid forinden var blevet smadret havemøbler i en institution på Lundebjergvej. Fra stedet blev to unge mænd set løbe fra stedet.

De to unge mænd beskrives som: danske af udseende. Den ene var iført en rød hættetrøje.
 
Færdselsindsats, Kvistgård
Mellem klokken 19.42 og 20.30 var der færdselsindsats på Helsingørmotorvejen i nordgående retning ved Mørdrupvej. I alt blev syv bilister noteret for hastighedssager, hvor af tre medførte klip i kørekortet. Den højeste måling på stedet var 125 km/t.
 
Uro på legeplads, Kokkedal
Klokken 21.31 indløb der anmeldelse om, at nogle unge mennesker skulle befinde sig på en legeplads ved skolen på Holmegårdsvej. En patrulje kørte til stedet, hvor de fik en snak med en mindre gruppe unge omkring deres opførsel.
 
Uro og uorden, Ølstykke
På Ølstykke Station opstod der klokken 22.02 en uoverensstemmelse mellem nogle mænd, og en patrulje blev sendt til stedet. Med hjælp fra patruljen blev mæglet mellem parterne, som derefter gik hver til sit, og der var således ikke anledning til at foretage yderligere af politimæssig karakter.
 
Nikkede skalle og stjal knallert, Birkerød
Ifølge en anmeldelse, som indløb klokken 00.20, blev en 15-årig ung mand fra København kort forinden slået med knytnæve i ansigtet og nikket en skalle af en anden ung mand, hvorefter denne stjal den 15-åriges knallert.

På baggrund af vidneforklaringer har Nordsjællands Politi en formodning om gerningsmandens identitet.
 
Indbrud i privat beboelse anmeldt den 6. - 7. april 2020 i Nordsjællands politikreds
