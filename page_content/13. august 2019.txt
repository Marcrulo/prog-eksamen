Bil udsat for hærværk
Hundested: En Ford C-max har mellem søndag klokken 21.30 og mandag morgen klokken 07.00 været udsat for hærværk, mens den stod parkeret på Sydhavnsvej. Her har en ukendt gerningsmand knust ruden i bilens venstre bagdør med en ølflaske. 

Rat og instrumentpanel stjålet
Gentofte: Mellem søndag klokken 09.00 og mandag klokken 08.30 er der stjålet rat og instrumentpanel fra en BMW, som holdt parkeret på Dronningemarken. Også fra en BMW, der holdt parkeret på Prins Valdemars Vej, er der stjålet et instrumentpanel. Dette tyveri er sket mellem søndag klokken 10.00 og mandag klokken 08.30.

Trøje og kontanter stjålet fra bil
Charlottenlund: En trøje samt et større beløb i kontanter er mellem fredag klokken 20.30 og mandag klokken 08.20 blevet stjålet fra en bil, der holdt parkeret på Ordrup Jagtvej. Tyven har skaffet sig adgang til bilen ved at knuse en siderude.

Mand på cykel set ved indbrud
Fredensborg: En mand på cykel blev mandag formiddag klokken 10.41 set i forbindelse med et indbrud i en villa i Slotsgade. Manden blev set af et vidne, der beskrev ham som værende 30-35 år, dansk af udseende, almindelig af bygning, gråt/brunt friseret tilbagestrøget hår, iført lysebrun T-shirt og jeans. Han kørte fra stedet på en grå cykel.

Kontanter stjålet fra bil
Kgs. Lyngby: Fra en Audi, som var parkeret på Frederiksdalsvej, er der mellem klokken 07.00 og 11.00 mandag stjålet kontanter. Tyven har skaffet sig adgang til bilen ved at knuse en rude.

Kvinde stjal varer i Føtex
Kgs. Lyngby: En 61-årig kvinde fra Kgs. Lyngby blev mandag eftermiddag kort efter klokken 13 sigtet for butikstyveri. Kvinden havde lagt varer i sin rolltor, da hun var i Føtex og forlod forretningen uden at betale for dem.

Stikdåser stjålet
Frederiksværk: I tidsrummet mellem søndag klokken 17.00 og mandag klokken 08.00 har en eller flere tyve stjålet seks strømstikdåser til trailere fra Claus Villadsen Biler på Hanehovedvej. Tyven, eller tyvene, har skaffet sig adgang til stedet ved at klippe hul i hegnet og har herefter klippet ledningerne til stikdåserne over.

Dreng skubbet i bus
Hillerød: En 44-årige mand fra København blev mandag eftermiddag sigtet for vold mod en 10-årig dreng fra Hillerød i forbindelse med en billetkontrol. Her kom manden og drengen op at diskutere, og i den forbindelse blev drengen skubbet, så han faldt ned på bussens gulv. Drengen kom efter det oplyste ikke alvorligt til skade og sagen efterforskes nu nærmere.

Forsøgte at kravle gennem tagvindue
Fredensborg: To unge mænd forsøgte mandag aften klokken 19.05 at kravle gennem et tagvindue til Lundeby på N W Gadesvej. De to opgav dog deres forehavende og stak af, da de blev opdaget af en 45-årig mand fra Hillerød. De to beskrives som A: Mørkt hår, iført hvid t-shirt og muligvis sorte bukser. B: Lyst hår, iført blå trøje og blå shorts og medbringende en hvid mountainbike. 
 
Punkterede dæk
Liseleje: En Skoda Octavia, som holdt parkeret på Hostrupsvej, har mellem klokken 20.00 og 20.50 mandag aften været udsat for hærværk, idet bilens højre for- og bagdæk er blevet punkteret med en spids genstand.

Stjal chips og slik
Frederikssund: En 18-årig mand fra Frederikssund blev klokken 00.40 natten til tirsdag sigtet for butikstyveri. Manden blev truffet af en patrulje ved Netto på Holmensvej og det viste sig, at han var i besiddelse af flere poser chips og slik, som han havde stjålet fra Netto.
 
Indbrud anmeldt til Nordsjællands Politi 12. - 13. august 2019
