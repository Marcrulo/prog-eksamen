Navigationsanlæg stjålet fra bil
Hellerup: Et indbygget navigationsanlæg og instrumentbrættet er mellem mandag klokken 20.30 og tirsdag klokken 06.55 stjålet fra en WV Beetle, som holdt parkeret på Viadukt Allé. Tyven har skaffet sig adgang til bilen ved at knuse en siderude.

Kontanter stjålet
Hillerød: Cross Ve og vel har mellem mandag klokken 18.00 og tirsdag klokken 07.35 haft ubudne kunder. Her er en eller flere gerningsmænd brudt døren op og har herefter stjålet kontanter.

Tandlægeudstyr stjålet
Hillerød: Fra Dentis på Torvet er der søndag mellem klokken 22.15 og 22.54 stjålet diverse tandlægeudstyr samt en pengekasse med kontanter. Tyven eller tyvene er kommet ind ved at bryde et vindue op.

Airbag stjålet
Stenløse: En airbag er mellem mandag aften klokken 23.00 og tirsdag morgen klokken 06.45 stjålet fra en Mercedes, som holdt parkeret på Halkærvej. Tyven har knust en siderude for at skaffe sig adgang til bilen.

Værktøj stjålet fra containere
Vedbæk: To containere, som stod på en byggeplads på Langhaven er mellem fredag den 7. juni klokken 13.00 og i går, tirsdag, klokken 06.30 blevet brudt op. Herefter er der stjålet forskelligt værktøj.

Dæk og fælge stjålet
Frederikssund: En Fiat Telento, som holdt parkeret på Marbækvej, har mellem fredag den 7. juni klokken 16.00 og i går, tirsdag, klokken 07.00 fået stjålet begge de forreste dæk og fælge.

Kørte uden kørekort
Humlebæk: En 26-årig mand fra Humlebæk blev tirsdag formiddag klokken 10.35 sigtet for at køre bil, selvom han tidligere var frakendt kørekortet. Manden blev standset, da han kom kørende ad Teglgårdsvej.

Butikstyv snuppet
Farum: En 29-årig udenlandsk mand blev tirsdag eftermiddag klokken 12.53 taget for butikstyveri i Netto på Farum Byvej. Her havde manden stjålet 18 pakker tyggegummi og en neglesaks.

Stjal creme og barberblade
Stenløse: En 36-årig udenlandsk mand gik tirsdag eftermiddag  klokken 15.41 i Matas i Egedalscentret, hvor han tog fire pakker barberblade og en creme. Manden betalte imidlertid ikke for varerne, og derfor blev han sigtet for butikstyveri.

Hærværk mod biler
Kgs. Lyngby: To biler, som holdt parkeret på Gadevangen, er tirsdag mellem klokken 08.30 og 12.00 blevet udsat for hærværk. Begge biler er blevet ridset langs siderne og den ene bil er tillige blevet ridset på motorhjelmen.

Taske stjålet fra bil
Holte: En taske indeholdende en trøje, en bærbar pc og en mobiloplader er tirsdag aften mellem klokken 18.40 og 19.00 blevet stjålet fra en Peugeot 308, som holdt parkeret ved Holte Midtpunkt.

Påhængsmotor stjålet
Gilleleje: En Johnson 6 Hk, 4-takts, hvid påhængsmotor er mellem søndag klokken 13.00 og tirsdag klokken 16.00 blevet stjålet fra en jolle, som lå på en af pladserne i Havnen.

Pc stjålet fra bil
Hillerød: En bærbar pc og et sæt hovedtelefoner er tirsdag aften mellem klokken 20.00 og 22.40 blevet stjålet fra en Volkswagen Passat, som holdt parkeret på Københavnsvej. Tingene lå i en brun lædertaske og tyven skaffede sig adgang til bilen ved at knuse en siderude.

Narkobilist standset
Helsingør: En 18-årig mand fra Helsingør blev standset, da han klokken to minutter over onsdag midnat kom kørende ad Hestens Bakke. Her viste en narkometertest, at han var påvirket af hash, ligesom han blev fundet i besiddelse af en mindre mængde hash. Han blev derfor sigtet for at køre bil under påvirkning af euforiserende stoffer samt for besiddelse af euforiserende stoffer. 
 
Indbrud anmeldt til Nordsjællands Politi 11. - 12. juni 2019
