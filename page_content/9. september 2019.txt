Blev befamlet i toget
Virum: En 24-kvinde blev klokken 07.20 befamlet af en mand, da hun var faldet i søvn i S-toget mod Virum Station. Da kvinden bad manden om at stoppe, gik han ud af kupeen og længere ned i toget. Manden beskrives som ca. 35 år, 175 cm. høj, almindelig af bygning, afroamerikaner, kort sort hår, iført blå jakke.

Hærværk mod gummiged
Tisvildeleje: Ukendte gerningsmænd har mellem fredag klokken 19.00 og lørdag klokken 07.00 hældt vand i diesel- og hydrauliktanken på en gummiged, der stod på Banevej. Hærværket blev anmeldt søndag klokken 08.37.

Bil ramte cyklist
Fredensborg: En 74-årig kvinde fra Nivå påkørte søndag morgen klokken 08.42 en 43-årig mand fra Virum, der kom cyklende ad Nivåvej. Her ville kvinden svinge til venstre og påkørte i den forbindelse cyklisten, der blev kørt til behandling på Hospitalet.

Fik beslagslagt bilen
Humlebæk: En 52-årig mand fra Humlebæk fik søndag formiddag beslaglagt bilen, da han for fjerde gang kørte i den, selvom han er frakendt førerretten. Manden blev standet af en patrulje på Fredensborgvej.

Postkasse sprængt i stykker
Hornbæk: En postkasse på Holmegårdsvej blev mellem klokken 02.15 og 02.30 natten til søndag sprængt i stykker af ukendte gerningsmænd. Hærværket blev anmeldt søndag klokken 09.35.

Flygtede fra færdselsuheld
Frederiksværk: En 29-årig mand fra Frederiksværk blev søndag eftermiddag sigtet for at stikke af fra et færdselsuheld, køre bil i frakendelsestiden, kørsel i uindregistret køretøj, kørsel i bil med manglende forsikring, samt kørsel på fortov. Uheldet skete klokken 14.27 i rundkørslen ved Hillerødvej/Hundestedvej, hvor den 29-årige påkørte en bil med en 31-årig mand og en 26-årig kvinde, begge fra Frederiksværk. Efter påkørslen måtte den 26-årig kvinde en tur til tjek på skadestuen.

Natlige indbrudstyve
Farum: To tyve brød mellem klokken 03.15 og 03.55 ind gennem et vindue til en villa på Anekæret, hvor de stjal en mobiltelefon samt diverse smykker. Via en videoovervågning kan de to beskrives som følger; A: 20 til 30 år, almindelig af bygning, mørkt kort hår, iført kasket, vindjakke med hætte, handsker, joggingsko og skuldertaske. Han bar endvidere tørlæde for den nederste del af ansigtet. B: 20 til 30 år, almindelig af bygning, iført kasket, vindjakke med hætte, handsker og joggingsko.

Der blev fyret godt op
Ølstykke: Der blev søndag aften omkring klokken 19.00 fyret så godt op i brændeovnen i et hus på Dronning Margrethes Vej, at der kom sort røg og flammer op ad skorstenen. Der var ikke sket skade på hverken hus eller personer.

Narkobilist standset
Gentofte: En 44-årig mand fra Glostrup blev søndag aften klokken 20.35 standset for at køre bil, selvom han var påvirket af narkotika. Manden blev stoppet Stolpegårdsvej og blev taget med på hospitalet, hvor en blodprøve skal fastlægge hans nøjagtige påvirkelsesgrad.

Brand i kælder
Holte: Det var formentlig en powerbank under opladning, der var skyld i, at der udbrød brand i en kælder, hvor der også blev opbevaret fyrværkeri, og et værelse i en villa på Vejdammen blev røgskadet. Ingen personer kom til skade.

Udbrændt bil
Birkerød: En Mercedes blev søndag aften klokken 23.23 fundet udbrændt på en p-plads på Kildedalsvej. Det skal nu undersøges, om brandårsagen kan fastlægges.

Indbrud i grill
Hillerød: Tre personer brød klokken 02.29 natten til mandag ind i Østgrillen på Fredskovhellet. Det er ikke oplyst, om de stjal noget, men de forlod stedet med noget, som lignede en pengeboks og efterlod køleskabet åbent. De tre var alle iført hættetrøjer og havde hætterne trukket op om hovederne.
 
Indbrud anmeldt til Nordsjællands Politi 6. - 9. september 2019
