Postkasse ramt af hærværk
Hellerup: Ukendte gerningsmænd har mellem søndag klokken 18.00 og tirsdag morgen klokken 07.30 hældt lim i låsen på en postkasse på Sofievej. Desuden har der været tændt ild til postkassen, som har fået mindre brandskader.


Ild i hæk
Frederikssund: En ukrudtsbrænder fik tirsdag morgen klokken 08.55 fat i en hæk på Havelse Mølle. Det lykkedes anmelder, med hjælp fra nogle naboer, at slukke branden, inden brandvæsenet kom frem.


Dæk punkteret
Hillerød: En WV Up, som stod parkeret på Horsevænget, har mellem mandag klokken 20.00 og tirsdag klokken 08.00 været udsat for hærværk. Bilens højre for- og bagdæk er blevet punkteret med en spids genstand.


Ridser i lakken
Nivå: En Nissan Primera, som holdt parkeret på Mariehøj, har mellem mandag aften klokken 21.20 og tirsdag morgen klokken 07.30 været udsat for hærværk, da en eller flere ukendte gerningsmænd har ridset bilens motorhjælp, bagagerumsklap og døre. Også en Opel Corsa, som holdt på Mariehøj, har i samme tidsrum været udsat for lignende hærværk.


Ild i haveaffald
Tisvildeleje: Politi og brandvæsen rykkede tirsdag formiddag klokken 10.23 ud til en brand på Margot Nyholms Vej. Her var der gået ild i noget haveaffald, formentlig da en rest aske fra en pejs blev blandet med affaldet. Asken havde ellers stået i en spand natten over, men var altså ikke helt udslukket. Godt 20 m2 havevegetation brændte af, inden ilden blev slukket.


Mand sigtet for verbal blufærdighedskrænkelse
Hillerød: En 23-årig mand fra Hillerød blev tirsdag eftermiddag sigtet for verbal blufærdighedskrænkelse af en 26-årig kvinde fra Helsingør. Episoden fandt sted tirsdag klokken 11.26 på Vibekevej, hvor manden kom med nogle meget eksplicitte udtalelser om sexuelle aktiviteter, som han gerne ville udføre på og med kvinden. Undervejs forsøgte den 23-årige mand at gribe fat i kvinden, men det lykkedes ikke, og han forsvandt fra stedet, da hun råbte af ham. 


Større græsområde brændt
Frederikssund: Godt 1500 m2 græsområde på Kalvøvej brændte tirsdag eftermiddag klokken 14.35. Årsagen til branden kendes ikke, men er formentlig opstået i noget henkastet affald.


Skovområde brændt 
Jægerspris: Tirsdag eftermiddag klokken 15.33 udbrød der brand i et skovområde på størrelse med to-tre fodboldbaner syd for Runegårds Allé. Politi og brandvæsenet kom til stedet og da branden var opstået ikke langt fra en efterskole og nogle andre ejendomme, blev alle personer varslet om, at de skulle være klar til at forlade området. Omkring klokken 18.15 var ilden bekæmpet og efterslukningen gik i gang. Årsagen til branden er ikke kendt.


13-årig dreng overfaldet
Helsingør: En 13-årig dreng fra Helsingør blev tirsdag eftermiddag klokken 15.56 overfaldet af to andre drenge i Multiparken på Borgmester P. Christensens Vej. Den 13-årige blev slået i hovedet, inden nogle vidner fik standset overfaldet. De to drenge løb efterfølgende fra stedet, men Nordsjællands Politi har en formodning om, hvem der er tale om.


Kørte uden kørekort
Nivå: En 26-årig mand med ukendt adresse blev tirsdag eftermiddag klokken 16.50 standset, da han kom kørende på P-pladsen ved Nivå Center. Manden havde sat sig bag rattet, selvom han ikke havde generhvervet sin førerret og det fik han en sigtelse for.


Spiritus stjålet fra lager
Espergærde: Ved et indbrud i et lager, er der mellem tirsdag klokken 14.33 og klokken 14.56 stjålet seks flasker spiritus fra Nissens Café. Via overvågning fra stedet kan der gives følgende signalement af en mulig gerningsmand: Mand, udenlandsk af udseende, 20-25 år, 165-170 cm høj og spinkel af bygning. Brun i huden med kort, sort hår og fipskæg. Han var iført sort dunjakke med hvidt mærke, grå hoodie, sorte bukser og sorte sko. 
 
Taske med hash fundet i center
Nivå: En patrulje fandt tirsdag aften klokken 19.40 en taske, der viste sig at indeholde en større mængde hash. Tasken blev fundet i Nivå Centret, hvor tre personer blev set løbe deres vej. 


Stjal vin fra forretning
Hillerød: En mand og en kvinde stjal tirsdag aften klokken 19.58 noget vin fra Rema på Skansevej og løb herefter fra stedet. Manden var iført grå hættetrøje og kvinden var iført en jakke med pelskrave.


Så mand med gevær
Ølstykke: En 56-årig kvinde fra Stenløse kontaktede tirsdag aften klokken 20.23 politiet, og fortalte, at en mand havde stået og peget ind i en bil med et gevær. Manden var blevet set af nogle børn, som kom løbende fra en parkeringsplads ved Stengårdsskolen. Politiet sendte flere patruljer til stedet og standsede en bil, der dog viste sig ikke at have noget at gøre med episoden. Der blev i øvrigt ikke fundet noget mistænkeligt i området.


Computer stjålet fra bil
Humlebæk: en bærbar pc er tirsdag mellem klokken 20.00 og 22.15 blevet stjålet fra en Suzuki Swift, der holdt ved p-pladsen ved Louisiana. Tyven har skaffet sig adgang til bilen ved at knuse en siderude.


Bil formentlig stukket i brand
Kgs. Lyngby: En bil, som i længere tid har stået parkeret på Cirkle K på Lyngbygårdsvej brændte tirsdag aften klokken 23.40. Ilden var formentlig påsat.
 
Indbrud anmeldt til Nordsjællands Politi 23. - 24. april 2019
