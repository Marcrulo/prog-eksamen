Instrumentpanel stjålet fra bil
Birkerød: Instrumentpanelet i en BMW er mellem tirsdag aften klokken 22.00 og onsdag morgen klokken 06.30 blevet stjålet, mens bilen holdt parkeret på Gyvelbakken. Tyven har skaffet sig adgang til bilen ved at knuse en siderude.

Biler overhældt med maling
Charlottenlund: Flere biler på Lysagervej er mellem tirsdag aften klokken 19.45 og onsdag klokken 07.50 blevet overhældt med maling. Det viste sig dog at være vandmaling, som nemt kunne fjernes og ikke umiddelbart havde gjort skade på bilerne.

Mulig tyv på værksted
Hillerød: En mulig tyv indfandt sig tirsdag aften klokken 17.27 ved vareindleveringen hos VW på Egespurs Allé. Her gik han ind på værkstedet, hvor en medarbejder spurgte ham, hvad han kunne hjælpe manden med. Det fik imidlertid manden til at stikke af igen. Manden beskrives som dansk af udseende, 30 år, 175-185 cm høj, almindelig af bygning med brunt hår. Han var iført rød polo, grå joggingbukser og hvide sko.

Hærværk mod pizzeria
Hørsholm: En rude til Amigos Pizza på Usserød Kongevej er mellem tirsdag klokken 22.00 og onsdag klokken 09.00 blevet knust.

Mand slog på bil
Charlottenlund: En mand slog onsdag ved middagstid så hårdt på en forbipasserende bil, at der kom en bule i førersiden. Bilens fører kom klokken 11.59 kørende ad Rosenstandsvej, hvor en ukendt mand var på vej baglæns over vejen og her slog på den forbikørende bil. Manden, der slog på bilen, beskrives som dansk udseende,175-180 høj, muskuløs med kort hår. Iført arbejdsbukser, sort t-shirt og sort trøje.

Sigtet for at stjæle solbriller
Hellerup: En 18-årig mand fra København blev onsdag sigtet for at have stjålet et par solbriller fra Hellerup Optik på Strandvejen. Her ankom den 18-årige klokken 13.08, hvor han prøvede et par solbriller, som han forlod butikken med. Manden blev dog senere fundet og sigtet for tyveriet. 

Butikstyv snuppet
Hillerød: En 38-årig mand med ukendt adresse blev onsdag eftermiddag omkring klokken 15.30 anholdt og sigtet for butikstyveri mod AO Johansen på Herredsvejen. Her havde manden stjålet to boremaskiner og to batterier.

Kørte uden kørekort
Fredensborg: En 58-årig mand fra Helsingør blev onsdag eftermiddag klokken 15.02 standset, da han kom kørende ad Helsingørsvej. Her viste det sig, at manden havde sat sig bag rattet, selvom hans kørerkort tidligere var blevet inddraget, og han blev derfor sigtet for kørsel uden førerret.

Pung stjålet fra bil
Stenløse: En pung med kørekort og diverse andre kort blev onsdag mellem klokken 07.30 og 16.30 stjålet fra en Opel Igsignia, der holdt parkeret på Vestergade. Tyven har skaffet sig adgang til bilen ved at knuse en siderude.

Råbte ad indbrudstyv
Kgs. Lyngby: En 40-årig mand hørte onsdag aften klokken 20.45 larm fra en anden lejlighed i en ejendom på Daugaardsvej. Da han gik ud på altanen, så han en mørkklædt mand og råbte til ham, at han skulle forsvinde, hvilket den mørkklædte mand gjorde. Den mørkklædte mand beskrives i øvrigt som ca. 180-190 cm høj, maskeret, iført sort hættetrøje og sorte bukser med hvide striber i siden. 
 
Spritbilist standset
Charlottenlund: En 37-årig kvinde fra Charlottenlund blev onsdag aften klokken 21.33 standset i sin bil på Jægersborg Allé. Her vurderede patruljen, at hun kunne være alkoholpåvirket over det tilladte. Kvinden nægtede imidlertid at tage en alkometertest, men slap ikke for en tur på skadestuen, hvor der blev taget en blodprøve, som skal fastlægge hendes nøjagtige promille.

Tredje gang var ikke lykkens
Frederiksværk: En 47-årig mand fra Helsinge fik onsdag aften klokken 21.55 konfiskeret sin bil, da han kom kørende ad Helsingevej. Manden var tre gange inden for tre år taget for at køre bil uden førerret.

Fire mænd anholdt for indbrud 
Nærum: Fire mænd i alderen 26-28 år fra henholdsvis Valby og Tune blev klokken 02.01 anholdt og sigtet for indbrud i Irma på Nærumvænge. Her havde en morgen omkring klokken 00.27 hørt nogen, der smadrede en rude til forretningen og set fire mænd, hvoraf to stod på vagt og to kom ud af Irma med en pengekasse. Det lykkedes mændene at slippe fra politiet i første omgang, men deres bil blev senere på natten standet på Nørre Voldgade i København, hvor man ud fra det signalement, som anmelderen havde givet, kunne patruljen genkende de fire mænd. De fire blev kørt til politigården og det skal vurderes, hvorvidt  de skal fremstilles i grundlovsforhør.

Spritbilist uden kørekort
Gilleleje: En 34-årgi mand fra Gilleleje blev klokken 02.00 natten til torsdag standset, da han kom kørende ad Helsingevej. Her viste det sig, at manden havde sat sig bag rattet, selvom han var påvirket af alkohol ud over det tilladte og tidligere var frakendt kørekortet.

Betalingsautomater brudt op
Hillerød: Klokken 04.47 natten til torsdag er en eller flere gerningsmænd brudt ind i Netto på Hillerødholmsalle, hvor betalingsautomaterne efterfølgende er blevet brudt op. Tyven eller tyvene er kommet ind ved at bryde en skydedør til forretningens vindfang op.
 
Indbrud anmeldt til Nordsjællands Politi 4.- 5. september 2019
