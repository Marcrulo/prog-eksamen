Hærværk mod havemøbler
Frederikssund: Ukendte gerningsmænd har mellem onsdag eftermiddag klokken 15.30 og torsdag morgen klokken 08.15 ødelagt et havebord, flere havestole, en parasol og brændt et stykke af et raftehegn ved Livskilden på Kilde Allé.

Navigationsanlæg stjålet
Birkerød: Fra en Mercedes, som holdt parkeret på Jakob Knudsens Vej, er der mellem mdang morgen klokken 08.00 og 09.00 stjålet et navigationsanlæg. Tyven har brudt døren i førersiden op for at komme ind i bilen.

Mand hoppede i havnen
Skovshoved: En 30-årig mand satte gang i en større eftersøgning, da han hoppede i havnen for at undgå at tale med politiet efter han var blevet afsløret i at opholde sig ulovligt i en båd i Skovshoved Havn. Redningsberedskabet satte en båd på vandet for at lede efter manden, som blev fundet på en anden båd, som han var kravlet op i efter at have været en tur ”i baljen”. Manden blev sigtet for husfredskrænkelse og løsladt, da han var blevet afhørt.

To mænd løb fra lejlighed
Hørholm: To mænd blev torsdag formiddag klokken 10.42 set løbe fra en lejlighed på Bakkehave, som der netop havde været indbrud i. Mændene beskrives som A: 20-25 år, 175-180 cm høj, almindelig af bygning med mørkt, sort, kort hår, iført hvid trøje og mørke shorts. Han havde en bæltetaske over venstre skulder. B: 20-25 år, 170-175, slank af bygning, mørk hudfarve, sort, kort hår, iført sort trøje med lange
ærmer og shorts.

Havde hash på sig
Helsingør: En 25-årig mand blev torsdag klokken 19.20 sigtet for overtrædelse af Lov om euforiserende stoffer, da han ved Betonfabrikken på Ellehammersvej blev truffet af en patrulje og fundet i besiddelse af hash.

Kørte uden kørekort
Gentofte: En 52-årig mand fra Charlottenlund blev torsdag aften klokken 23.25 sigtet for kørsel uden førerret, da han blev truffet kørende i bil ad Jægersborg Allé, selvom han ikke havde noget kørekort.

Bil brød i brand
Hillerød: En Citroën brød natten til fredag i brand, mens en kvinde kørte i den. Kvinden forsøgte uden held at skifte gear under kørslen, og da det ikke lykkedes, kørte hun ind til siden, hvorefter der udbrød ild i bilen. Kvinden kom ikke til skade ved branden.

Spritbilister i Tisvildeleje
Tilsvildeleje: To bilister blev taget af politiet, da de havde sat sig bag rattet, selvom de var påvirkede af alkohol. En 23-årig kvinde fra Valby, blev standset på Godhavnsvej klokken 04.00, og en 18-årig mand fra København, blev klokken 04.25 standset på Toftevej. De fik begge udtaget en blodprøve, som skal fastlægge deres nøjagtige promille. Nordsjællands Politi opfordrer til, at man aftaler, hvem der skal køre hjem, inden promillen når op over det tilladte eller finder en anden måde at komme hjem på.

Overraskede formodet tyv
Værløse: En 55-årig mandlig beboer i Søndersø Park overraskede klokken 04.48 en indbrudstyv. Manden vågnede, da han hørte lyde fra sin trappe op opdagede en fremmed, som stod uden for hans soveværelse. Den fremmede mand forklarede, at han hed Zedric og snart skulle begynde på univeristet, hvorefter han stak af. Han beskrives som afrikansk, 25år, 175-180cm høj og tæt bygget, iført mørkt tøj og hætte-trøje.
 
Indbrud anmeldt til Nordsjællands Politi 18.-19. juli 2019
