Bil fik ridser i lakken
Jægerspris: En Opel Vivaro har mellem søndag klokken 22.00 og mandag klokken 08.00 været udsat for hærværk. Bilen stod parkeret på Magnoliavej, da en eller flere gerningsmænd sparkede venstre sidespejl i stykker og lavet en ca. 30 cm lang ridse i bilens højre side.

Stjal cykelstativ
Helsinge: En cykelstativtyv var i de meget tidlige morgentimer natten til søndag på spil ved Handelsbanken på Rundinsvej. Her sparkede og rev tyven et cykelstativ løs fra de bolte, det var fastgjort med og tog cykelstativet med sig. Tyven beskrives som en mand, 20-30 år, 180-185 cm høj og spinkel af bygning. Han var iført mørk trøje, mørke bukser og mørk hættetrøjer med hætten over hovedet. Tyveriet blev anmeldt mandag formiddag.

Stjal indkøbsvogn med varer
Charlottenlund: En 52-årig mand fra København blev mandag eftermiddag klokken 14.40 sigtet for butikstyveri, efter han havde forladt Meny på Jægersborg Allé med en hel indkøbsvogn med varer, uden at have betalt for dem.

Butikstyve i Magasin
Kgs. Lyngby: To 17-årige unge kvinder fra henholdsvis Herlev og København blev mandag eftermiddag sigtet for butikstyveri mod Magasin på Lyngby Hovedgade. De to blev taget med til afhøring på politigården, hvor deres forældre blev kontaktet.

Stjal champagne
Hillerød: En mand på 18 år fra Frederikssund og en 19-årig mand fra Ballerup blev mandag aften taget for butikstyveri i Bilka. Her havde de stjålet fire flasker champagne.

Mand set ved indbrud 
Hillerød: En mand blev mandag aften klokken 18.36 set i forbindelse med et indbrud hos Quick Pot på Frejasvej. Manden beskrives som tætbygget, korthåret, iført grå t-shirt, joggingbukser og handsker. Han kørte fra stedet i en hvid varevogn.  

Have-hærværk
Slangerup: En beboer på Fejøvej har fået udsat sin have for hærværk. Her har ukendte gerningsmænd klippet blomster af en busk og smidt sten og kattegrus. Hærværket er sket mellem torsdag klokken 07.00 og søndag klokken 15.00, og blev anmeldt mandag aften klokken 20.45.

Kørte uden kørekort
Helsingør: En 19-årig mand fra Vejby blev mandag aften klokken 21.35 standset, da han kom kørende ad Rosenkildestien. Det viste sig, at han ikke havde noget kørekort, og han blev derfor sigtet for kørsel uden førerret.

Brand i bil
Hundested: Mandag aften klokken 23.20 udbrød der brand i en bil, som holdt parkeret på Strandvejen. Bilens ejer så en person køre fra stedet på knallert, umiddelbart ingen, han opdagede ilden i bilen. Det lykkedes bilejeren at slukke ilden, som var antændt bag førersædet.
 
Spritbilist standset
Gilleleje: En 60-årig mand fra Gilleleje blev klokken 00.10 natten til tirsdag standset, da han kom kørende ad Hillerødvejen. Her viste det sig, at hans alkoholpromille var højere end den tilladte, og han blev derfor sigtet for spirituskørsel og taget med på hospitalet, hvor en blodprøve skal fastlægge hans nøjagtige promille.
 
Indbrud anmeldt til Nordsjællands Politi 2. - 3. september 2019
