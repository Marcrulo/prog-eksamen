Havemaskiner stjålet

Frederikssund: Fra en lagerbygning på Marbækvej er der mellem mandag eftermiddag klokken 16.00 og tirsdag morgen klokken 06.00 stjålet en havetraktor, motorsav, fire buskryddere, en gearkasse, en generator og en højtryksrenser.
 
Mand forsøgte at bryde ind
Birkerød: En mand forsøgte tirsdag klokken 10.11 at bryde ind i en villa på Furesøparkalle. Han opgav dog sit forehavende og forlod stedet. Manden blev set af et vidne, som beskriver ham således: ung, almindelig af bygning, iført blå/grå kasket og sort jakke. En patrulje kom til stedt kort efter, men manden blev ikke fundet.
 
Spritbilister standset

Slangerup/Stenløse: En 55-årig mand fra Bagsværd blev tirsdag formiddag klokken 10.43 standset, da han kom kørende ad Frederiksborgvej. Her viste det sig, at manden havde sat sig bag rattet, selvom han havde indtaget mere alkohol end tilladt, og han blev derfor sigtet for spirituskørsel. Også i Stenløse, blev en mand standset og sigtet for spirituskørsel. Det skete klokken 12.40, hvor en 41-årig mand blev fra Frederikssund blev standset på Frederikssundsvej.
 
Gik rundt med peberspray
Helsingør: En 51-årig mand fra Snekkersten blev tirsdag formiddag klokken 10.50 sigtet for overtrædelse af våbenloven. Manden blev fundet i besiddelse i af en peberspray, da han blev truffet i Svingelport.

Unge mænd stjal drikkevarer
Helsingør: Tre unge mand stjal tirsdag aften klokken 18.35 drikkevarer fra et køleskab i Netto på Gefionsvej. Drengene løb efterfølgende fra stedet.

Kørte uden kørekort
Gilleleje: En 18-årig mand blev tirsdag aften klokken 19.06 standset på Parkvej. Da han ikke havde taget kørekort, blev han sigtet for kørsel uden førerret.

Minilæsser blev ”skrællet”
Hundested: En minilæsser, der stod på Amtsvejen, er mellem klokken 02.00 natten til tirsdag og klokken 19.00 tirsdag aften blevet ”skrællet”. Ukendte gerningsmænd har stjålet gps, kamera, skærme, baglygter, arbejdslamper, kabineskjolde, radio og en sikringsbox.

Værktøj stjålet
Kgs. Lyngby: Fra en Fiat varebil, der holdt parkeret i Skovbrynet, er der mellem mandag klokken 09.00 og klokken 18.30 stjålet en værktøjskasse med værktøj samt diverse elværktøj. 

To mænd anholdt for tyveri
Hellerup: To udenlandske mænd på henholdsvis 21 og 26 år blev klokken 03.30 natten til onsdag anholdt, da de blev truffet ved en bil på Henningsens Allé. De to mænd havde indbrudsværktøj med og i bilen lå forskellige tyvekoster. Det forventes, at mændene fremstilles i grundlovsforhør ved Retten i Lyngby senere i dag, onsdag.

Narkobilist med slukket lys
Charlottenlund: En 32-årig mand fra København blev klokken 01.15 natten til onsdag standset, da han kom kørende ad Kystvejen. Manden var påvirket af narko, kørte uden lys på bilen og havde ikke noget kørekort og blev sigtet for alle tre forseelser.

Brand i motorrum
Frederiksværk: Onsdag morgen klokken 06.42 gik der ild i motorrummet på en bil, der holdt parkeret på Nordfeldvej. Ejeren af bilen havde startet bilen for at varme den op og var efterfølgende gået en tur. Mens han var væk, udbrød der brand i motorrummet, som udbrændte. Der skete ikke yderligere skader ved branden. 
 
Indbrud anmeldt til Nordsjællands Politi 29. - 30. oktober 2019
