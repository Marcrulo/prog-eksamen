Rat og navigationsanlæg stjålet fra biler
Dyssegård/Hellerup: Flere biler i Dyssegård og Hellerup har i weekenden været udsat for tyveri. Fra en Mercedes, der holdt parkeret på Hulkærvej i Dyssegård, er der mellem lørdag klokken 17.00 og søndag klokken 09.40 stjålet et rat. Også på Sønderengen i Dyssegård har en tyv været på spil. Her er der mellem lørdag klokken 20.00 og søndag klokken 10.55 stjålet navigationsanlæg fra en Volkswagen. I Hellerup er der mellem lørdag klokken 23.00 og søndag klokken 10.20 stjålet et instrumentpanel fra en BMW, som holdt parkeret på Lundegårdsvej og fra en BMW, der var parkeret på Ellehøj er der lørdag mellem klokken 21.30 og søndag klokken 10.20 stjålet rat, ratkonsol og instrumentpanel.
 
Bil og bus stødte sammen
Allerød: En 46-årig kvinde fra Allerød måtte søndag eftermiddag ved 15-tiden en tur til behandling på skadestuen efter en sammenstød med en bus på Allerød Stationsvej. Uheldet er formentlig sket ved, at den 46-årige af uvisse årsager overså bussen og dermed kørte frem for sin vigepligt og stødte sammen med bussen.  
 
Narkobilist standset
Vedbæk: En 20-årig mand fra Snekkersten blev søndag eftermiddag klokken 15.43 standset, da han kom kørende ad Vedbæk Strandvej. Her viste en narkometertest, at han var påvirket af euforiserende stoffer. Manden blev taget med til hospitalet, hvor der blev taget en blodtprøve, der skal vise hans nøjagtige påvirkelsesgrad. Den 20-årige blev udover sigtelsen for at køre bil under indflydelse af euforiserende stoffer også sigtet for besiddelse af en mindre mængde skunk, som blev fundet i bilen.

Blottede sig i bus
Rungsted Kyst: En mand blottede sig søndag eftermiddag mellem klokken 16.00 og 16.17 for to piger på henholdsvis 13 og 14 år i buslinje 338 mod Rungsted. Pigerne sad bagerst i bussen, hvor en mand stirrede vedholdende på dem. Da den ene pige kiggede på manden, så hun, at han sad med blottede kønsdele. Manden beskrives som ca. 40 år, hvid i huden, mellemlangt brunt hår, meget tydelige øjenbryn, skægstubbe. Han var iført shorts og havde mange hår på benene.

Stjal tøj i Magasin 
Kgs. Lyngby: To 15-årige unge mænd fra henholdsvis Roskilde og Birkerød blev søndag eftermiddag klokken 16.23 taget for butikstyveri i Magasin, hvor de havde stjålet noget tøj.

Bilrude knust
Ølsted: En Huyndai, som holdt parkeret på Hovedgaden har fået knust den ene siderude med en sten. Hærværket blev anmeldt søndag klokken 21.19, men er formentlig sket mellem fredag klokken 23.40 og lørdag klokken 00.50.
 
Spritbilist standset
Humlebæk: En 39-årig udenlandsk mand blev søndag aften klokken 22.04 standset, da han i alkoholpåvirket tilstand kom kørende ad Toeltvej. Manden blev taget med på politistationen og fik efterfølgende taget en blodprøve, som skal fastlægge hans nøjagtige promille.
 
Kirsebær-kiggere vakte mistanke
Veksø: To mænd vakte søndag aften ved 23-tiden mistanke, da de gik og lyste ind i haverne på Korshøj. Her blev de opdaget af en 50-årig kvinde, som spurgte dem, hvad de lavede. De to mænd svarede, at de kiggede på kirsebær, men valgte at forlade stedet umiddelbart efter. De var iført mørkt høj og den ene havde en kasket på.
 
Mand anholdt for vold og trusler
Birkerød: En 23-årig udenlandsk mand blev omkring klokken 04.00 natten til mandag anholdt og sigtet for vold og trusler mod en 41-årig udenlandsk mand. Episoden skete på Center Sandholm, hvor den 23-årige truede den 41-årige mand og stak ud efter ham med en kniv, så den 41-årige fik overfladiske sår. Da sagen stadig er under efterforskning, har Nordsjællands Politi ikke yderligere oplysninger eller kommentarer til sagen. Det skal i løbet af formiddagen vurderes, om der er grundlag for at fremstille den 23-årige i grundlovsforhør.
 
Indbrud anmeldt til Nordsjællands Politi 6. - 8. juli 2019
