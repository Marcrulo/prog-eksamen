Ur og lygte stjålet fra bil
Rungsted Kyst: Et armbåndsur og en lygte er mellem klokken 23.45 søndag og klokken 07.30 mandag blevet stjålet fra en bil, som holdt parkeret på Strandvænget.

Brugsanvisning brændte
Hornbæk: En brugsanvisning, der sad under et varmerør, brød mandag morgen klokken 08.20 i brand i et hus på Holmegårdsvej. Der var ingen som kom til skade i forbindelse med branden, som opstod på grund af varmen i røret.

Ridser i lakken
Gilleleje: En bil, der holdt parkeret på Nerievej, har mellem søndag klokken 18.00 og mandag klokken 08.00 været udsat for hærværk, da en ukendt gerningsmand har lavet ridser i bilens lak.

Røg viste sig at være damp
Helsingør: I forbindelse med rensningen af en kloak på Baldersvej opstod der så meget damp, at det kunne ses på lang afstand og forveksles med røg. Det fik en bekymret borger til at kontakte alarmcentralen, men heldigvis kunne brandvæsen og politi konstatere, at der ikke var tale om en brand.

Knallerttyve på spil
Helsingør: To mænd blev mandag eftermiddag set, da de mellem klokken 13.55 og 14.10 stjal en knallert fra Rytterbakken. De to beskrives som A: Mand, 20 år, 170 cm høj, udenlandsk af udseende, almindelig af bygning, brun i huden, kort hår, iført sort hue og hættetrøje. B: Mand, 18-25 år, 170 cm høj, udenlandsk af udseende, brun i huden, kort hår, iført sort hue.

Sparkede til sidespejl
Værløse: En gruppe unge kørte mandag eftermiddag omkring klokken 16.00 rundt på knallerter ved flyvepladsen, hvor de blandt andet begik hærværk ved at sparke sidespejlet af en bil. En patrulje kom til stedet, men da var de unge forsvundet.

Mænd sparkede dør ind
Hørsholm: To formodede indbrudstyve sparkede mandag klokken 17.15 døren til en lejlighed på Højmose Vænge ind. Mændene blev set af et vidne, som beskrev den ene af de to mænd som mørk i huden, ca. 20 år, iført mørkt tøj. Der er ikke noget signalement af den anden mand.

Ild i isolering
Charlottenlund: Mandag eftermiddag klokken 17.28 gik der ild i noget isoleringsmateriale i en kælder. Ilden opstod i forbindelse med noget renoveringsarbejde, hvor der blev skåret i noget stål. Ilden bredte sig til villaens stueetage, og to personer blev efterfølgende tilset, da de i forbindelse med branden fik vejrtrækningsproblemer.

Inviterede dreng med hjem
Virum: En 13-årig dreng blev mandag aften klokken 19.17 kontaktet af en mand, der spurgte, om drengen ville med ham hjem. Den 13-årige cyklede på Degnebakken, da manden cyklede op på siden af ham. Drengen reagerede ved at sparkede ud efter manden, som herefter vendte om og cyklede væk. Manden beskrives som 20-30 år, almindelig af bygning, dansktalende med accent, iført sort jakke med hætte over hovedet, cyklende på en cykel uden lys.

Narkobilist standset
Holte: En 19-årig mand fra Holte blev klokken 00.50 natten til tirsdag standset, da han kom kørende ad Gl. Holtetoften. Manden havde sat sig bag rattet, selvom han var påvirket af cannabis. Han blev sigtet for kørsel under indflydelse af euforiserende stoffer og blev taget med på hospitalet, hvor en blodprøve skal fastlægge hans nøjagtige påvirkelsesgrad.
 
Indbrud anmeldt til Nordsjællands Politi 28. - 29. oktober 2019
