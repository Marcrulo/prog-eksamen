Kvinde død ved trafikulykke
Hillerød: En 55-årig kvinde fra Dronningmølle døde onsdag morgen som følge af en trafikulykke, der skete på Hillerødmotorvejens forlængelse klokken 07.16. De nærmere omstændigheder omkring ulykken er i færd med at blive klarlagt. Kvindens pårørende er underrettet.

Fik beslaglagt bilen
Hillerød: Tredje gang var ikke lykkens gang for en 48-årig mand fra Ballerup. Han fik nemlig beslaglagt sin bil onsdag morgen klokken 09.40, da det var tredje gang, han blev taget for at køre bil, selvom han tidligere har fået frakendt førerretten. Manden kom kørende på Hillerødvejen, da han blev standset.

Dæk punkteret
Kgs. Lyngby: En Kia, som holdt parkeret på Fort Allé har mellem mandag klokken 14.00 og tirsdag klokken 19.30 været udsat for hærværk, da en ukendt gerningsmand havde punkteret bilens ene bagdæk.

To personer fundet døde
Skuldelev: En 52-årig kvinde og hendes 16-årige søn blev onsdag eftermiddag omkring klokken 15.00 fundet døde i deres hjem på Havrevænget i Skuldelev i forbindelse med. Se tidligere udsendte tweets om sagen her.

Fodgænger og flere bilister påkørt
Holte: En 79-årig kvinde fra Vedbæk blev onsdag klokken 15.08 påkørt af en 87-årig mand fra Nærum. Påkørslen skete ved Nærumvænge Torv, hvor den 87-årige også påkørte to andre biler. Den 79-årige kvinde var efter påkørslen i kritisk tilstand og blev indbragt til hospitalet.

Pc stjålet fra bil
Kgs. Lyngby: En bærbar pc blev mellem klokken 15.19 og 15.45 stjålet fra en Volkswagen, som holdt parkeret på Johannes Fogs Plads.

Kvinde fik stjålet pung
Birkerød: En 90-årig kvinde fra Birkerød fik onsdag eftermiddag omkring klokken 14.00 stjålet sin pung. Tyveriet skete i forbindelse med, at en ukendt mand hjalp kvinden med at løfte hendes rollator op ad en trappe. Manden beskrives som udenlandsk af udseende, 50-55 år, 175 cm høj, almindelig af bygning, gul i huden, sort kort hår, iført bukser og jakke. 

Brand i gård
Skævinge: Torsdag morgen klokken 06.38 kom en anmeldelse om brand i en gård på Strølillevej. Ingen personer kom til skade ved branden, som brandvæsenet havde under kontrol lidt efter klokken 07.00. Branden synes umiddelbart at være opstået ved et halmfyr.

