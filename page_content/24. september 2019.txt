Dæk og fælge stjålet fra bil
Holte: Fire dæk og fælge er mellem søndag klokken 19.00 og mandag klokken 06.50 stjålet fra en Mercedes, som holdt parkeret i Søllerød Park. 

Bilrude knust
Charlottenlund: En Audi, som holdt parkeret på Skovgårdsvej, har mellem søndag klokken 21.00 og mandag klokken 08.20 været udsat for hærværk. Bilens ene rude er blevet knust med en flise.

Mand stjal taske fra bil
Helsinge: Et vidne så mandag mellem klokken 08.35 og 08.45 en mand knuse en rude til en Citroen, som holdt i Kirkegade, og stjæle en taske fra bilen. Manden beskrives som 180 cm. Høj, muskuløs, iført grå jakke med sort hættetrøje indenunder, hætten trukket over hovedet. Han var på cykel og medbragte en farverig mindre rygsæk

Værktøj stjålet fra bil
Helsingør: Mellem søndag klokken 17.00 og mandag klokken 08.00 er der blevet stjålet værktøj fra en Renault varebil, som holdt parkeret på Rytterbakken. Tyven har banken et hul over låsen i bilens sidedør for at skaffe sig adgang til bilen, og har herefter blandt andet stjålet en skruemaskine, vinkelsliber, støvsuger, boremaskine og en rillefræser.

Forlygter stjålet
Græsted: Fra en Porsche, som holdt parkeret på Øvrevangen, er der mellem søndag klokken 12.00 og mandag klokken 06.30 stjålet et sæt forlygter.

Tricktyv stjal el-cykel
Hørsholm: En mand udgav sig mandag formiddag klokken 09.40 for at skulle tjekke batterierne på el-cyklerne hos Løvehuset på Alsvej. Kort tid efter forlod han institutionen med den ene el-cykel samt batteriet til den anden. Der er tale om en Christiania el-ladcykel og i ladet lå fire lyserøde og lyseblå cykelhjelme. Manden beskrives som dansk af udseende, 20-27 år, 180-185 cm høj, almindelig af bygning, hvid i huden med brunt, mellemlangt hår. Han talte dansk og var iført lys armygrøn halvlang jakke, beige bukser og medbragte en brun/beige farvet rygsæk med rød lynlås.

Spritbilist standset
Helsinge: En 43-årig mand fra Gilleleje blev mandag aften klokken 18.54 sigtet for spirituskørsel, da han blev standset af en patrulje på Valbyvej. Her viste en alkometertest, at han promille var højere end det tilladte, og han blev taget med på hospitalet for at få taget en blodprøve, som skal fastlægge hans nøjagtige promille.

Narkobilist uden kørekort
Hørsholm: En 28-årig mand fra Hørsholm blev klokken 02.40 natten til tirsdag sigtet for narkokørsel, kørsel uden kørekort og besiddelse af euforiserende stoffer, Manden blev standset på Ådalsparkvej, hvor det blev konstateret, at han var påvirket af cannabis og kokain. var i besiddelse af en mindre mængde hash og havde sat sig bag rattet, selvom han ikke havde noget kørekort. Manden blev taget med på hospitalet for at få taget en blodprøve, der skal fastlægge hans nøjagtige påvirkelsesgrad.
 
Indbrud anmeldt til Nordsjællands Politi 23.- 24. september 2019
