Søm i dækket
Gilleleje: En ukendt gerningsmand har sat et søm og en skrue i to dæk på en bil, der holdt parkeret på Østre Allé. Hærværket er sket onsdag mellem klokken 09.45 og 11.05 og blev anmeldt torsdag klokken 09.04. 

To mænd set ved indbrud
Hellerupvej: I forbindelse med et indbrud til en opgang på Tranegårdsvej torsdag mellem klokken 13.55 og 14.10 blev to postkasser brudt op. To mænd blev set løbe stedet. De beskrives således: A: mørk i huden, muligvis afrikansk, ca. 18-20 år, slank af bygning, mørkt karseklippet/afroklippet hår, i ført mørk hættetrøje. B: mørk i huden, muligvis afrikansk, ca. 18-20 år, spinkel af bygning, iført mørk hætte trøje. På en af mændenes trøjer var der gule striber på ærmet. 

Havde hash på sig
Frederikssund: En 16årig dreng fra Haslev blev torsdag eftermiddag klokken 14.20 sigtet for besiddelse af euforiserende stoffer, da han blev truffet af en patrulje ved Sillebroen. Den 16-årige var i besiddelse af hash.

Stjal cola og vitamindrik
Hillerød: To 12-årige drenge fra Hillerød blev torsdag eftermiddag taget for butikstyveri i Bilka i Slotsarkaderne, hvor de havde stjålet to vitamindrik og en cola. Drengenes forældre og de sociale myndigheder blev kontaktet.

To mænd stjal vin
Frederikssund: To mænd på henholdsvis 38 og 43 år med ukendte adresser blev torsdag eftermiddag klokken 15.57 sigtet for butikstyveri, da de havde stjålet to flasker vin i Kvickly i Sillebroen.

Fik stjålet sin telefon
Hillerød: En 35-årig mand fra Gørløse fik torsdag aften omkring klokken 18.05 stjålet sin mobiltelefon, mens han var på Mac Donalds for at spise. Her havde manden lagt mobiltelefonen på bordet, da en kvinde kom hen og lagde et stykke papir på bordet, mens hun lænede sig frem mod manden og bad om noget at spise. Manden afviste kvinden, der tog sit papir med og også stjal mandens mobiltelefon. Kvinden beskrives som østeuropæisk af udseende, 25-35 år, 160-165 cm høj, spinkel af bygning med brunt, mellemlangt hår. Hun talte fremmedsprog og var iført sort læderjakke og bukser.

Narkobilist standset
Gentofte: Torsdag aften klokken 18.54 kørte en 38-årig mand fra Kokkedal i bil ad Jægersborgvej. Her blev han standset af en patrulje, som kunne konstatere, at den 38-årige var påvirket af euforiserende stoffer og ikke havde noget kørekort. Han blev derfor sigtet for kørsel uden førerret samt kørsel under påvirkning af euforiserende stoffer. Desuden kom den 38-årig en tur på hospitalet, hvor han fik taget en blodprøve, som skal fastlægge hans nøjagtige påvirkelsesgrad.

Mand forskansede sig i lejlighed
Helsingør: En 34-årig mand fra Helsingør forskansede sig i løbet af natten til fredag sammen med sine to børn i sin lejlighed på Abildgaardsvej. Kort efter klokken 07 fredag morgen valgte manden at komme ud af lejligheden. Ingen personer kom til skade i forbindelse med episoden, som nu efterforskes nærmere. Nordsjællands Politi har foreløbig ikke yderligere kommentarer til sagen.
 
Indbrud anmeldt til Nordsjællands Politi 12. - 13. september 2019
