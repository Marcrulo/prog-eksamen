Gps stjålet fra biler
Hillerød: Mellem lørdag klokken 22.00 og søndag klokken 07.05 er der stjålet en gps og en telefonholder fra en Suzuki Ignis, som holdt parkeret i Frederiksværksgade. Tyven har skaffet sig adgang til bilen ved at knuse en siderude. Også fra en Peugeot 206, som holdt parkeret samme sted i samme tidsrum, er der stjålet en gps. Her har tyven også knust en siderude for at skaffe sig adgang til bilen.

Fik knust en rude
Birkerød: En beboer på Søndervangen vågnede klokken 03.17 natten til søndag ved lyden af glas, som blev knust og en person grine og løbe fra stedet. Han troede imidlertid, at det var en flaske, som var blevet knust på gaden og lagde sig til at sove igen. Søndag morgen opdagede han imidlertid, at der var kastet en sten mod en af ruderne i hans hus.

Fik stukket hul i dæk
Helsingør: Mellem klokken 18.00 lørdag aften og klokken 09.30 søndag formiddag har en ukendt gerningsmand stukket hul i to af dækkende på en Peugeot Partner, som holdt parkeret på Rosenkildevej.

Narkobilist uden kørekort
Helsingør: En 20-årig mand fra Helsingør blev søndag formiddag klokken 10.25 standset og sigtet for narkokørsel og kørsel uden førerret. Manden blev truffet i bil på Prøvestensvej og blev taget med på politistationen, hvor der blev rekvireret en læge til at komme og tage en blodprøve på den 20-årige for at få fastlagt hans påvirkelsesgrad.

Postkasse sprængt i luften
Græsted: En postkasse på Poppelager er omkring klokken 04.00 natten til søndag blevet sprængt i luften. Hærværket blev anmeldt søndag formiddag klokken 11.05.

Udstyr stjålet fra bil
Hundested: Fra en Mercedes, der var parkeret på Lynæs Fortvej, er der mellem lørdag klokken 14.00 og søndag klokken 13.00 stjålet vindafvisere, antenne, et sidespejl samt to bliklys. Desuden har bilen fået en ridse på den ene side.

Mand og kvindes opførsel skabte uro
Gentofte: En 29-årig mand og en 45-årig kvindes opførsel skabte søndag eftermiddag omkring klokken 16.30 uro ved Paul Petersensvej. Her var de to, som begge er fra Hillerød, kommet i håndgemæng og en borger på stedet ringede derfor til politiet. En patrulje kom til stedet og fik mæglet mellem parterne, som også blev belært om, hvordan man opfører sig i det offentlige rum.

Unges opførsel skabte uro
Birkerød: Otte-ti unge i alderen 14-19 år skabte søndag aften klokken 18.07 uro, da de indfandt sig ved Stationsvej. En borger ringede derfor til politiet, som kom til stedet. De unge var dog i første omgang forsvundet fra stedet, men blev truffet i nærheden, hvor politiet registrerede deres navne og øvrige oplysninger.

Kørte trods forbud
Helsingør: En 22-årig mand fra Snekkersten blev søndag aften klokken 18.25 standset, da han kom kørende ad Haderslevvej. Her viste det sig, at han tidligere havde fået et kørselsforbud, og han blev derfor sigtet for at køre uden førerret.

Overraskede indbrudstyv
Holte: En Indbrudstyv blev søndag aften klokken 21.58 overrasket af beboeren i et hus på Hanne Nielsens Vej. Her var tyven brudt ind, formentlig i den tro, at der ikke var nogen hjemme. Tyven, der beskrives som en mand iført dynejakke og mørke bukser, forlod villaen. En hundepatrulje kom til stedet, men det lykkedes ikke at finde manden.

Forsøgte at bryde ind i P-kælder
Hellerup: To mænd forsøgte søndag aften klokken 23.40 at bryde ind i en P-kælder ved Tuborg Havnepark. Et vidne opdagede de to mænd og kontaktede politiet, som sendte en patrulje ud for at finde mændene, der imidlertid fra forsvundet fra området. De to mænd beskrives som A: 180 cm høj, iført rød dunjakke af mærket Northface, dansktalende, B: 180 cm høj, udenlandsk af udseende muligt mellem østlig eller østeuropæisk, 25-30 år, fuldskæg, iført grå dunjakke, sort hættetrøje. De både ankom og kørte fra stedet i en sort VW Polo.

Værktøj stjålet fra bil

Frederiksværk: Fra en bil, som holdt parkeret på Hørvej, er der mellem søndag klokken 21.00 og mandag morgen klokken 05.15 stjålet værktøj. Tyven har skuffet en rude ned for at skaffe sig adgang til bilen.
 
Indbrud i privat beboelse anmeldt til Nordsjællands Politi 28. februar - 2. marts 2020
