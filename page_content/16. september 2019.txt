Værktøj stjålet fra varebil
Hillerød: Fra en varebil, der holdt parkeret på Baunevej, er der mellem lørdag klokken 23.59 og søndag klokken 03.30 stjålet diverse elværktøj. Tyveriet blev anmeldt søndag klokken 10.50 og tyven har skaffet sg adgang til bilen ved at skære et hul i bagdøren.

Kontanter stjålet fra bil
Charlottenlund: Et kontantbeløb blev mellem søndag klokken 12.50 og 13.45 stjålet fra en bil, der holdt parkeret på Bernstorffsvej. Tyven har skaffet sig adgang til bilen ved at knuse en siderude.

Påkørte lysmast
Helsingør: En 46-årig mand fra Helsingør blev søndag eftermiddag klokken 15.43 sigtet for at køre uden kørekort. Manden var kort tid forinden kørt ind i en lystmast på Møllebakken, dog uden at komme til skade.

Stjal sko og powerbanks
Hillerød: En 22-årig mand fra Hørsholm blev søndag eftermiddag klokken 16.03 sigtet for butikstyveri, efter han i Bilka havde stjålet to powerbanks og et par sko.

Spritbilist standset
Gentofte: En 47-årig mand fra Bagsværd standsede søndag eftermiddag en 48-årig mand fra Gentofte, som kørte spirituskørsel. Den 47-årige havde set, at den 48-årige havde købt en øl og taget den med sig ind i sin bil Fakta på Vangede Bygade, og da den 47-årige mistænkte, at den 48-årige i forvejen var beruset, sagde han til den 48-årige, at han ikke skulle køre. Den 48-årige mand kørte dog alligevel et lille stykke i sin bil, men standsede, da den 47-årige stillede sig foran bilen. Da en patrulje ankom, viste en alkometertest, at den 48-årige promille var højere end tilladt. Han blev sigtet for spirituskørsel og taget med på hospitalet for at få taget en blodprøve, som skal fastlægge hans nøjagtige promille.

Mulig tyv på spil
Hillerød: En mulig tyv var søndag formiddag mellem klokken 11.30 og 12.00 på spil i Slotshusene. Her bankede manden på hos en beboer og spurgte om vej til en anden bolig under dække af, at være fra hjemmeplejen. Men da beboeren vidste, at der ikke var nogen, som fik hjemmepleje i den bolig, som manden spurgte om ve,j til afviste han at hjælpe yderligere. Senere på dagen kom manden tilbage og bad om et plaster, da han havde skåret sig. Det fik beboeren til at bede om at se et id-kort på manden, som herefter løb fra stedet. Manden beskrives som østeuropæisk af udseende, 40-50 år, 175 cm høj, almindelig af bygning, brun i huden, kort, brunt hår. Han talte dansk med accent og var iført mørk vindjakke og mørke jeans

Pc, briller og penge stjålet fra bil
Charlottenlund: Et par briller, en bærbar pc samt en kontantbeløb er søndag mellem klokken 16.00 og 18.15 blevet stjålet fra en Toyota Auris, der holdt parkeret på Strandvejen. Tyven har skaffet sig adgang til bilen ved at knuse en siderude.

To mænd brød ind i spillehal
Frederikssund: To mænd blev klokken 03.55 set i forbindelse med et indbrud i en spillehal på Ågade. Indbruddet skete klokken 03.55 og gerningsmændene kastede en fundamentblok gennem hoveddøren for at skaffe sig adgang til spillehallen, hvor de stjal kontanter. De to beskrives som A; 150-160 cm høj, almindelig af bygning, iført rød hættetrøje, kørende på cykel. B; iført rød hættetrøje, kørende på cykel. De to cyklede fra stedet i retning mod Kirkebakken.

Dæk og fælge stjålet fra bil
Kvistgård: En bil, der holdt parkeret på Kongevejen, har søndag mellem klokken 18.00 og mandag klokken 05.20 fået stjålet alle fire dæk og fælge. Tyven eller tyvene har klodset bilen op på kasser.

Hjemmeplejere tog fejl af adresse
Helsingør: Det var en ærlig misforståelse, som lå bag, at to medarbejdere fra Smiley Service i onsdags ringede på hos en 75-årig kvinde på Hesteskoen. Kvinden, der fik udført hjemmeservice af et andet firma, blev mistroisk og valgte at kontakte politiet. Efterfølgende har Smiley Service henvendt sig til Nordsjællands Politi og forklaret, at de to medarbejdere ganske enkelt tog fejl af adressen og bankede på den forkerte dør. Smiley Service har ligeledes gjort opmærksom på, at deres medarbejdere altid har id-kort med navn, billede og firma-data på sig, som de altid viser frem.
 
Indbrud anmeldt til Nordsjællands Politi 13. - 16. september 2019
