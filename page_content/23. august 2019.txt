Pc stjålet fra bil
Allerød: Fra en BMW, der holdt parkeret på Skovbrinken, er der mellem onsdag klokken 14.00 og torsdag klokken 09.05 stjålet en bærbar pc. Tyven har skaffet sig adgang til bilen ved at knuse en siderude.

Airbag stjålet fra rat
Kgs. Lyngby: En airbag er mellem klokken 20.00 onsdag aften og klokken 09.30 torsdag formiddag stjålet fra rattet i en Mercedes, der holdt parkeret på trongårdsvej.

Narkobilist standset
Frederikssund: En 23-årig mand fra Frederikssund er blevet sigtet for at køre bil, selvom han var påvirket af euforiserende stoffer. Manden blev standset på Frederiksborgvej torsdag klokken 12.30.

Navigationsanlæg og solbriller stjålet fra bil
Allerød: Fra en Skoda, som holdt parkeret på Mosevej, er der mellem onsdag klokken 18.00 og torsdag klokken 08.00 stjålet et integreret navigationsanlæg samt to par solbriller.

Evakueret efter gaslugt
Kgs. Lyngby: Godt 100 personer måtte torsdag eftermiddag omkring klokken 16.15 evakueres fra DTU på Søltofts Plads, da en gaslugt bredte sig i en del af bygningen. Det viste sig, at stamme fra en stålflaske, som senere på aftenen blev transporteret væk med henblik på bortsprængning. Der er ingen meldinger om tilskadekomne i forbindelse med hændelsen. 

Butikstyv stjal smykker og pung
Hillerød: En 31-årig kvinde fra Allerød blev torsdag eftermiddag klokken 16.50 sigtet for butikstyveri efter hun i Bilka havde stjålet smykker og punge.

Stjal bukser
Ølstykke: En 38-årig mand med ukendt adresse blev torsdag aften klokken 19.44 sigtet for butikstyveri, da han stjal to par bukser i Føtex på Dronning Dagmars Vej.

Ild i bil
Frederiksværk: Torsdag aften klokken 22.26 kom en anmeldelse om, at der var ild i en bil, der holdt på en p-plads på Vognmandsgade. Brandårsagen kendes endnu ikke, et vidne har dog set en mand køre væk fra stedet umiddelbart inden branden i den parkerede bil blev opdaget.

Spritbilist standset
Hundested: En 18-årig mand fra Frederikssund blev klokken 01.30 natten til fredag standset, da han kom kørende ad Amtsvejen. Her viste det sig, at han var spirituspåvirket og ikke havde erhvervet kørekort, og han blev derfor sigtet for spirituskørsel og kørsel uden førerret.
 
Indbrud anmeldt til Nordsjællands Politi 22.-23. august 2019
