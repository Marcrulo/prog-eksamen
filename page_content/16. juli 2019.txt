Navigationsanlæg stjålet fra biler
Holte: Fra en BMW, som holdt parkeret på Søvej, er der mellem søndag klokken 18.00 og mandag klokken 08.30 stjålet et navigationsanlæg. Et rat og navigationsanlæg er blevet stjålet fra en BMW, der holdt parkeret på Tjørnehøj. Dette tyveri er sket mellem søndag klokken 22.00 og mandag klokken 09.00.

Narkobilist uden kørekort
Hillerød: En 27-årig mand fra Hillerød blev mandag ved middagstid sigtet for at køre uden kørekort og under påvirkning af euforiserende stoffer. Manden kom kørende ad Roskildevej, da han blev standset af en patrulje. 

3000 golfbolde stjålet
Helsingør: Ukendte gerningsmænd har mellem søndag klokken 21.00 og mandag klokken 05.00 stjålet 3000 golfbolde fra en boldmaskine i Helsingør Golfklub. Gerningsmændene havde desuden smidt river og golfflag rundt omkring på golfbanerne.

Flaskesamler truede mand
Helsingør: En medarbejder ved Kronborg Slot blev mandag eftermiddag klokken 13.45 truet af en flaskesamler. Episoden skete, da medarbejderen bad flaskesamleren om at forlade området, og flaskesamleren efterfølgende truede medarbejderen med en skruetrækker. Flaskesamleren beskrives som 
55 år, spinkel af bygning, 175-180 cm høj, kortklippet lyst hår, iført grå t-shirt og lyse shorts. Han medbragte en cykel med sort plastsæk bagpå

Tasker stjålet fra bil
Kgs. Lyngby Seks tasker med tøj og toiletsager er mellem klokken 10.45 og 12.45 blevet stjålet fra en Mazda, som holdt parkeret ved Lyngby Storcenter.

Unge havde hash på sig
Frederikssund: En 15-årig og en 22-mand, fra henholdsvis Skibby og Frederikssund, blev fundet i besiddelse af to mindre mængder hash, da de blev truffet af en patrulje ved Børnehuset Møllevej. De to blev sigtet for overtrædelse af Lov om euforiserende stoffer. 

Kniv og joint fundet i bil
Helsingør: Fire personer skabte klokken 01.26 natten til tirsdag en del uro på Piskesmældet, hvor de kastede gaspatroner mod bilerne på stedet. Da en patrulje kom til stedet, stak de tre af fra den bil, som de sad i og i bilen blev der efterfølgende fundet en kniv samt en joint.
 

Indbrud anmeldt til Nordsjællands Politi 15. - 16. juli 2019
