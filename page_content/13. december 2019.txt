Blev frarøvet rygsæk
Smørum: En 38-årig kvinde blev torsdag morgen klokken 06.15 frarøvet sin rygsæk, da hun var ved at låse sig ind i Børnehuset Åkandehaven. Her gav en mand hende et skub i ryggen og rev hendes rygsæk fra hende, hvorefter han forsvandt. Manden beskrives som 25-30 år, 180-185 cm høj, almindelig af bygning, brun i huden, og iført mørkt tøj og en jakke med hætte. Han løb kejtet, som om han var meget muskuløs. 

Bærbar pc stjålet fra bil
Hørsholm: En bærbar pc, kontanter, et pas samt diverse betalingskort er mellem klokken 07.20 og 07.55 blevet stjålet fra en Jaguar, som holdt parkeret på Hørsholm Kongevej. Tyven har skaffet sig adgang til bilen ved at knuse en rude.

Penge stjålet 
Slangerup: Ved et indbrud i DagliBrugsen på Uvelse Byvej er der mellem klokken 02.30 og 02.33 torsdag nat stjålet et kontantbeløb. Tyven er formentlig kommet ind ad butikkens bagdør.

Kørte uden kørekort
Gentofte: En 43-årig mand fra Helsinge blev torsdag formiddag klokken 11.15 standset, da han kom kørende ad Ørnegårdsvej. Her viste det sig, at manden ikke havde noget kørekort, og han blev derfor sigtet for at køre bil i frakendelsestiden.

Ruder i drivhus knust
Tikøb: En ukendt gerningsmand har mellem onsdag klokken 16.00 og torsdag klokken 13.00 knust flere ruder i et drivhus, som hos i en have på Gransangervej. 

Værktøj stjålet fra bil
Charlottenlund: Mellem onsdag klokken 15.30 og torsdag klokken 09.30 er der stjålet værktøj fra en Peugeot, som holdt parkeret på Solbakken. Tyven har brudt bilens bagdør op for at skaffe sig adgang.

Dæk punkteret
Gentofte: En Audi, som holdt parkeret på Søndersøvej, har mellem onsdag klokken 20.30 og torsdag klokken 09.30 været udsat for hærværk idet to af dækkene var punkteret og et tredje dæk, havde fået flænset en del af gummiet.

Mand død efter knivstik
Birkerød: En 23-årig mand fra Birkerød døde torsdag aften efter at være blev et stukket med kniv. Knivstikkeriet skete omkring klokken 19.23 på Birkerød Parkvej i nærheden af Rema 1000 og den 23-årige blev senere fundet ud for Birkerød Skole. Fire mænd er anholdt til sagen. Læs mere i den udsendte pressemeddelelse.

Røg var kun damp
Hillerød: Torsdag aften klokken 21.26 kom en anmeldelse om brand i en etageejendom i Mathilde Parken. Det viste sig imidlertid, at der var tale om damp fra en radiator, som var blevet ødelagt.

Bil udbrændt
Frederiksværk: En VW Golf udbrændte klokken 00.49 natten til fredag på en p-plads på Lathyrusvej. Årsagen til branden kendes ikke.
 
Indbrud i privat beboelse anmeldt til Nordsjællands Politi 12. - 13. december 2019
