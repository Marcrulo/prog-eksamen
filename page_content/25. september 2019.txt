Stjal slik
Hellerup: En 14-årig dreng fra Hellerup blev tirsdag klokken 09.12 taget for butikstyveri i Føtex på Strandvejen, hvor han havde stjålet slik. Drengens forældre og de sociale myndigheder blev er blevet kontaktet

Dæk skåret op
Hundested: To dæk på en VW Up er mellem mandag klokken 21.00 og tirsdag klokken 07.00 blevet skåret op. 

Hærværk i forretning
Helsingør: En isbutik i Torvegade har mellem mandag klokken 17.30 og tirsdag klokken 09.44 været udsat for hærværk. Gerningsmanden har knust ruden i forretningens hoveddør med en sten og har efterfølgende været inde i forretningen, hvor der er malet med spraymaling.

Bil blev konfiskeret
Birkerød: En 32-årig mand uden fast adresse fik tirsdag formiddag klokken 11.04 konfiskeret sin bil, da han ble truffet af en patrulje på Bistrupvej. Her blev det konstateret, at det var fjerde gang, at manden kørte bil, selvom han var frakendt førerretten.

Postkasse sprængt i luften
Gentofte: En postkasse på C L Ibsensvej blev tirsdag klokken 18.05 sprængt i luften. Et vidne så to unge løbe fra stedet.

Ild i motorrum
Farum: Tirsdag aften klokken 19.33 var der ild i en bil, som holdt parkeret på Frederiksborgvej. Brandvæsenet kom til stedet og slukkede branden, der efter al sandsynlighed opstod i motorrummet og ikke anses for at være mistænkelig.

Taske stjålet fra bil
Charlottenlund: Fra en Peugeot, der holdt parkeret på Strandvejen, er der mellem klokken 18.30 og 22.00 tirsdag aften stjålet en taske med en bærbar pc, en mobiltelefon samt nøgler. Tyven har skaffet sig adgang til bilen ved at knuse en rude.

Havde kniv og peberspray i bilen
Kgs. Lyngby: En 27-årig mand fra Farum blev klokken 01.00 natten til onsdag sigtet for overtrædelse af våbenloven, da han blev standset på Helsingørmotorvejen. Her viste det sig, at han havde en kniv og en peberspray med i den bil, som han var passager i.

Spritbilist standset
Frederikssund: En 39-årig mand fra København blev klokken 01.50 natten til onsdag sigtet for spirituskørsel og for at køre bil, selvom han var frakendt kørekortet. Manden blev standset af en patrulje på J. F. Willumsens Vej.

Tyve opgav forehavende
Frederikssund: To mænd fik travlt med at komme væk fra Jem&Fix på Askelundsvej, hvor de klokken 04.20 onsdag nat blev opdaget, da de var i færd med at stjæle værktøj. De to kørte fra stedet på en hvid motorcrosscykel.

Blev slået i ansigtet
Helsingør: En 26-årig medarbejder på Shell på Kongevejen blev klokken 05.10 natten til onsdag overfaldet af en mand, som tiltvang sig adgang til forretningen. Medarbejderen var gået ud af forretningen for at tale med en lastbilchauffør, og da han kom tilbage til forretningen, var dørene blevet brudt op. Den 26-årige rettede henvendelse til den mand, som han mente stod bag opbrydningen af dørene, for at få hans navn og telefonnummer med henblik på erstatning af den ødelagte dør. Det var manden imidlertid ikke indstillet på og tildelte i stedet den 26-årige flere slag i ansigtet. Gerningsmanden beskrives mellemøstlig af udseende, 20-25 år, 170-175 cm høj, almindelig af bygning og skaldet. Han var iført sort jakke, blå bluse med lynlås og hvid krave, blå jeans samt hvide sko.
 
Indbrud anmeldt til Nordsjællands Politi 24. - 25. september 2019
