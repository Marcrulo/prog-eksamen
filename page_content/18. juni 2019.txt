Brand i rækkehus
Valsen: Mandag morgen klokken 07.30 udbrød der brand i et rækkehus på Valsen. Branden spredte sig til nabohusene, men ingen personer kom til skade. I forbindelse med branden blev en 30-årig mand fra Næstved anholdt og varetægtsfængslet i 14 dage.

Elværktøj stjålet fra bil
Lynge: Fra en Fiat Ducato, som holdt parkeret på Lynge Bytorv, er der mellem søndag klokken 23.00 og mandag klokken 05.30 stjålet diverse el-værktøj. Tyven har brudt en låsecylinder op for at skaffe sig adgang til bilen.

Narkobilist standset
Hillerød: En 29-årig mand fra Helsingør blev mandag eftermiddag klokken 14.01 sigtet for at køre scooter, selvom han var påvirket af euforiserende stoffer. Manden blev truffet på Dyrehavevej og kom med på hospitalet, hvor han fik taget en blodprøve, som skal fastslå hans nøjagtige påvirkelsesgrad.

Stjal to proteinbarer

Kokkedal: En 14-årig dreng fra Kokkedal spiste mandag eftermiddag klokken 17.10 to proteinbarer i Føtex og forlod herefter butikken uden at betale for dem. Han blev standset af en butiksdetektiv og tilbageholdt indtil politiet kom til stedet. Drengens forældre og de sociale myndigheder blev underrettet om sagen. 
 
Tyveri fra personbil

Farum: Fra en Volvo, som holdt parkeret på Gammelgårdsvej i Farum, er der mellem mandag klokken 16.30 og 17.30 stjålet en pung med kontanter, kørekort og diverse betalingskort. Tyven har knust bilens bagrude for at skaffe sig adgang.
 
Vidne så mulig indbrudstyv
Snekkersten: Et vidne så omkring klokken 13.00 en ukendt mand ved et hus på Løntoften. Det har muligvis været den indbrydstyv, som i løbet af mandagen brød ind og stjal penge, smykker, en pc og en spillekonsol. Manden beskrives som 20-30 år, 180-190, slank af bygning, mørkhåret og iført sort arbejdstøj.
 
Kørte uden kørekort

Frederikssund: En 38-årig mand fra Frederikssund blev mandag aften klokken 20.37 standset, da han kom kørende ad Ågade. Det viste sig, at manden tidligere havde fået frakendt kørekortet, og han blev derfor sigtet for kørsel i frakendelsestiden. 
 

Spritknallertrist 

Hundested: En 32-årig mand fra Hundested pustede alkometeret op på mere end 1.5 promille, da han mandag aften klokken 20.46 blev standset på sin knallert på Fjordvej. Manden blev derfor sigtet for spirituskørsel og taget med på hospitalet, hvor han fik taget en blodprøve, der skal fastlægge hans nøjagtige promille.

 
Narkobilist standset
Frederiksværk: En 35-årig mand fra Frederiksværk blev mandag aften klokken 21.20 standset, da han kom kørende ad Hillerødvej. Manden var påvirket af euforiserende stoffer og var i øvrigt i besiddelse af en mindre mængde kokain.

Hærværk på busstoppested
Kgs. Lyngby: To drenge begik klokken 00.22 hærværk mod et busstoppested på Klampenborgvej, Her så et vidne de to smide en cykel mod busstoppestedet, hvorefter de forsvandt. Begge personer var iklædt mørkt tøj, den ene med noget hvid brodering ved skulderen.

Rat og instrumentpanel stjålet
Hornbæk: Fra en BMW, der stod parkeret på Hornebyvej, er der tirsdag klokken 06.00 stjålet et rat samt instrumentpanel.
 
Indbrud anmeldt til Nordsjællands Politi 17. - 18. juni 2019
