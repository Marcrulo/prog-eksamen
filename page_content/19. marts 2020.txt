Håndsprit stjålet fra akutklinik, Gentofte
To dispensere med håndsprit blev lørdag aften klokken 22.24 stjålet fra to toiletter på akutklinikken på Gentofte Hospital. Forud for tyveriet blev en mand set på en gang på klinikken. Da han blev spurgt, hvad han lavede der og foreholdt, at klinikken var lukket, forsvandt han fra stedet. Manden beskrives som mellemøstlig af udseende, 170-180 cm, almindelig af bygning, brun i huden, sort mellemlangt hår og dansktalende. Han var iført sort trøje med hvidt tryk på brystet samt sorte bukser og kørte fra stedet i en nyere sølvgrå Audi Q5.

Nordsjællands Politi vil gerne i kontakt med manden med henblik på at afklare hans tilstedeværelse på klinikken.

 
Tyveri af diesel og bil brudt op, Kvistgård
Klokken 07.11 indløb der anmeldelse om, at der blev stjålet en større mængde diesel fra en lastbil, som holdt parkeret på Oldenvej mellem tirsdag klokken 16.00 og onsdag klokken 6.30. Derudover blev to opbevaringsrum på siden af lastbilen samt en anden lastbil, der også holdt på stedet, opbrudt. På tidspunktet for udgivelsen af døgnrapporten er der ikke overblik over eventuelle stjålne genstande fra opbevaringsrummene.

 
Tyveri fra biler og skur, Vedbæk
Flere steder i Vedbæk skete der tyveri fra biler. På Fagerbo blev der fra en bil stjålet nøgler til en tagboks samt en gps mellem tirsdag klokken 20.30 og onsdag klokken 07.15.

På Carl Von Rosensvej blev en bil gennemrodet mellem tirsdag klokken 22.00 og onsdag klokken 10.20. Der er på tidspunktet for døgnrapportens udgivelse intet overblik over eventuelle koster. Fra en anden bil, som også holdt parkeret på vejen, blev der stjålet printerpatroner.

Mellem tirsdag klokken 17.00 og onsdag klokken 13.00 skete det samme med to biler, som holdt parkeret på Avnholtsvej. Fra den ene blev der stjålet en midterkonsol, mens der fra den anden bil ikke er overblik over eventuelle stjålne genstande.

Fra en anden adresse på Avholtsvej blev der i tidsrummet tirsdag klokken 20.00 og onsdag klokken 10.15 også opbrudt et skur, hvorfra der blevet stjålet mad- og drikkevarer. Her blev bilen, som holdt parkeret på stedet også gennemrodet, og fra den blev der stjålet solbriller og et benzinkort.

Der blev fra en varebil, som holdt parkeret på Gøngehusvej stjålet maling. Bilen holdt parkeret på stedet mellem tirsdag klokken 15.30 og onsdag klokken 9.00.

På Hotelstien blev der stjålet solbriller fra en bil, som holdt parkeret på stedet mellem tirsdag klokken 21.00 og onsdag klokken 07.00

Ved alle tyverierne fra bilerne er indstigningsstedet ukendt.

 
Indbrud på byggeplads, Hillerød
Mellem tirsdag klokken 18.30 og onsdag klokken 07.00 blev en container på en byggeplads på Vibekevej opbrudt. Fra stedet blev der stjålet el-værktøj.

 
Hærværk på biler, Ålsgårde
Mellem tirsdag klokken 19.00 og onsdag klokken 09.00 blev dækkene på flere biler, som holdt parkeret på Broloftet, skåret op.

 
Narkokørsel og besiddelse af euforiserende stoffer, Nærum
Klokken 13.30 henvendte en patrulje sig til tre personer i en bil på en parkeringsplads på Fruerlund. Her viste et narkometer, at føreren af bilen, en 18-årig mand fra området, at han formentlig havde kørt bil under påvirkning af euforiserende stoffer. Han kunne heller ikke fremvise et gyldigt kørekort og blev derfor sigtet for begge forhold.

Føreren af bilen samt en 21-årig mandlig passager fra Vanløse var begge i besiddelse af euforiserende stoffer, og det modtog de begge en sigtelse for.

 
Vejarbejder truet af bilist, Kgs. Lyngby
En 42-årig mandlig vejarbejder blev klokken 13.00 påkørt på knæet med lav fart af en mandlig bilist, som kørte på Buddingevej, mens der var kørsel forbudt grundet vejarbejde. Da den 42-årige påpegede dette over for føreren, blev han truet med at blive sparket i hovedet, ligesom føreren kastede en plastikflaske efter ham. Herefter kørte bilisten fra stedet.

Bilisten var kørende i en sort Volkswagen passat og beskrives som: dansk af udseende, 20-30 år og kraftig af bygning. Talte dansk.

 
Butikstyveri, Allerød
Klokken 16.06 blev en 34-årig udenlandsk mand tilbageholdt i Netto på Allerød Stationsvej, idet han havde stjålet kaffe, sodavand og energidrikke fra butikken. En patruljer kørte til stedet, hvor de sigtede den 34-årige for butikstyveri.

 
Besiddelse af stoffer, Hornbæk
En patrulje kom klokken 18.40 forbi en 22-årig mand fra Hornbæk, som sad i en bil og røg en joint på Carl Bødk. Nielsens Vej. Han blev derfor sigtet for besiddelse af euforiserende stoffer.

 
Mistænkeligt forhold, Ålsgårde
Ifølge en anmeldelse, som indløb klokken 21.29, bankede tre personer klokken 14.00 på døren til en bolig på Broloftet. Her fortalte de en 15-årig ung kvindelig beboer, at de skulle op på loftet for at ordne noget. Det afviste den 15-årige dog, at de kunne få lov til, og hun skyndte sig at lukke døren igen. De tre personer råbte ukvemsord efter hende, men forlod herefter stedet i en lille grøn bil.

 
Udgav sig for at skulle teste for Covid-19, Virum
På Lavendelhaven ringede en kvinde klokken 21.40 på døren ind til en bolig. Beboeren, en 54-årig kvinde, åbnede døren, og her forklarede den fremmede kvinde, at hun skulle tage en blodprøv for at teste, om beboeren var smittet med Covid-19. Det afviste den 54-årige dog, og hun lukkede derfor døren, hvorefter den fremmede kvinde gik fra stedet.

Kvinden beskrives som: ca. 170 cm og med sort hår. Talte dansk med accent.
 
Brand, Kvistgård
Klokken 02.37 indløb der anmeldelse om, at der var brand i en bygning på Kellerisvej. Politi og brandvæsen kørte til stedet, hvor slukningsarbejdet blev sat i gang. Der var ingen fare for spredning, og umiddelbart skete der ingen personskade.

Årsagen til branden er på tidspunktet for døgnrapportens udgivelse ukendt.

 
Indbrud i skole, Espergærde
På Mørdrupskolen blev en branddør ind til skolens SFO klokken 04.20 opbrudt. På tidspunktet for døgnrapportens udgivelse er der ingen oplysninger om eventuelle stjålne genstande.
 
Indbrud i privat beboelse anmeldt den 18. - 19. marts 2020 i Nordsjællands politikreds
