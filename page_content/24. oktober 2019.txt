Computer stjålet fra bil
Kgs. Lyngby: En sort lædertaske med en bærbar pc er mellem klokken 18.15 og 22.05 tirsdag aften blevet stjålet fra en Audi, som holdt parkeret på Firskovvej. Tyveriet blev anmeldt onsdag klokken 11.36.

Ridse i lakken
Helsingør: En Dacia, som holdt parkeret på Hesteskoen har mellem mandag klokken 16.00 og onsdag klokken 11.00 fået en lang ridse i lakken.

Vin stjålet fra hotel
Helsinge: 12 flasker vin er klokken 04.10 natten til onsdag blevet stjålet fra et lager på Bymose Hegn. Via overvågningen på stedet er der set en mand med hætte over hovedet.

Cyklist truet
Frederikssund: En 48-årig mand fra Farum blev onsdag eftermiddag klokken 15.24 truet med en dolk af en kvinde. Det skete på Frederikssundsvej, hvor de begge kom cyklende. Kvinden beskrives som 50 år eller ældre, lille men almindelig af bygning. Hun var iført sorte cykelbukser, sort cykelhjelm med hue indenunder og kørte på en sort damecykel.

Røg fra pizzaovn
Hellerup: Politi og brandvæsen rykkede onsdag aften klokken 18.39 ud til et butikscenter på Tuborg Havnevej, hvorfra der var kommet en anmeldelse om røglugt. Det viste sig imidlertid, at røgen blot stammede fra en stenovn i et nærliggende pizzeria. 

Mand overfaldt flere folk i tog
Hørsholm: En 31-årig mand fra København blev onsdag aften anholdt og sigtet for vold efter han havde overfaldet flere passagerer og en kontrollør i toget ved Kokkedal Station. Her havde manden slået en togkontrollør flere gange i ansigtet med knytnæve, ligesom han kastede en øldåse i hovedet 45-årig mand fra Tikøb, rev en 25-årig kvinde fra Helsingør i håret og bed en 47-årig mand fra Helsingør i hånden.

Løb fra regningen
Hillerød: En 33-årig mand fra Vodskov løb klokken 00.35 natten til torsdag fra regningen hos et Bed and Breakfast i Frederiksværksgade. Manden var blevet bedt om at betale for sine overnatninger, men valgte i stedet at skubbe til en 52-årig mand på stedet og herefter løb sin vej. En patruljehund fandt en times tid senere manden, som blev anholdt.
 
Indbrud anmeldt til Nordsjællands Politi 23.-24. oktober 2019
