Dæk og fælg stjålet fra bil
Ålsgårde: Et dæk med fælg er mellem lørdag klokken 23.00 og søndag klokken 08.00 blevet stjålet fra en Ford Fiesta, som holdt parkeret på Valsen. Tyven havde sat bilen op på en mælkekasse i forbindelse med tyveriet. 

Stjal kaffe og Nutella
Hørsholm: To mænd på henholdsvis 33 og 35 år med ukendt adresse, blev søndag formiddag klokken 10.09 taget for butikstyveri i Rema1000 på Ahornvej. Her havde de stjålet adskillige glas Nutella og Nescafé. Det skal nu vurderes, om de to skal fremstilles i grundlovsforhør. 

Pige blev slået og sparket
Gentofte: En 13-årig pige fra Allerød blev lørdag aften mellem klokken 21.00 og 21.10 slået og sparket af fire drenge (A, B,C og D), da hun var på vej til MacDonalds. Pigen og veninderne havde været til IsDisco i Gentofte Sportspark tidligere på aftenen. De gik ad Ved Stadion til Brogårdsvej, og foran gik en gruppe på fem drenge. Da den 13-årige og hendes veninder var kommet under broen på Brogårdsvej nær busstoppestedet, kom den ene dreng fra gruppen pludselig hen til hende. Han tog om pigens hals og trak hende ned på jorden. Herefter kom tre andre drenge fra gruppen og sparkede pigen på benene, ligesom de slog hende på siden af kroppen og i ansigtet. Pludselig gik det op for drengene, at de slog på en pige, og sagde til hende, at de havde forvekslet hende med en anden. Herefter tilbød de hende 100 kroner og at hun kunne slå dem, som kompensation, så de ville ”stå lige”. Det blev imidlertid afvist af pigen. Drengene beskrives således: 

A: Udenlandsk af udseende, mørkt hår, spinkel af bygning, ca. 140-150 cm høj, ca. 14-15 år, iført en hvid hoodie, sorte bukser, sorte sko, samt en sort cap. Talte dansk med accent og kunne tale et udenlandsk sprog.

B: Udenlandsk af udseende, herunder helt mørk i huden, ca. 170-180 cm høj, ca. 14-15 år, iført hvid/blå/grå jakke, sorte bukser og sorte sko. Talte dansk med accent og kunne tale et udenlandsk sprog.

C: Udenlandsk af udseende, mørkt hår med krøller på toppen og kort i siderne, ca. 170-180 cm høj, 14-15 år, iført en sort bomber jakke, sorte bukser af mærket Nike. Medbragte sort Carharrt skuldertaske. Talte dansk med accent, og kunne tale et udenlandsk sprog. Han havde desuden et stort mellemrum mellem fortænderne. 

D: Udenlandsk af udseende, spinkel af bygning, ca. 160 cm høj, 14-15 år, kort mørkt slik hår, iført en mørkeblå sweatshirt med et rødt logo foran, sorte bukser og sorte sko, briller. Talte dansk med accent og kunne tale et udenlandsk sprog

E. Udenlandsk af udseende, spinkel af bygning, ca. 140-150 cm høj, ca. 14-15 år, iført en grå langærmet trøje samt sorte bukser og sko. Talte dansk med accent og kunne tale et udenlandsk sprog

Episoden blev anmeldt søndag klokken 10.56 og efterforskes af politiet.

Elværktøj stjålet fra varebil
Hørsholm: Mellem fredag klokken 17.00 og søndag klokken 10.45 blev der stjålet elværktøj og håndværktøj fra en Ford Transit, som holdt parkeret i Kristineparken. Tyven har skaffet sig adgang til varebilen ved at bore hul ved den ene dørlås.

Hærværk mod bil
Helsinge: Mellem fredag klokken 20.00 og søndag klokken 08.00 er der begået hærværk mod en VW Touran, som holdt parkeret på Engerødvej. Bilens ene sidespejl er sparket af og bilen har derudver fået en bule i fordøren.
 
Narkobilist standset
Klampenborg: En 21-årig mand fra København blev søndag aften klokken 22.05 sigtet for at køre bil mens han var påvirket af euforiserende stoffer. Manden blev standet på Peter Lieps Vej og det viste sig desuden, at han ikke havde noget kørekort ligesom der blev fundet en mindre mængde hash i hans bil. Han ble tilige sigtet for disse forseelser. 
 
Indbrud i Fakta
Slangerup: To mænd brød klokken 00.36 ind i Fakta på Brobæksgade. De to beskrives ud fra overvågningen på stedet som A: 175-180 cm høj, hvid i huden, iført sort jakke med røde snore, blå cowboy bukser, hvide sko og grå murerhandsker. Han medbragte et koben og en vinkelsliber. B: 175-180 cm høj, hvid i huden, iført sort jakke med gult mærke på venstre ærme, sorte bukser, sort hue/halsedisse, hvide sko. Han medbragte et koben. 
 
Indbrud anmeldt til Nordsjællands Politi 11. - 14. oktober 2019
