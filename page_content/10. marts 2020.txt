Butikstyv i Normal
Hørsholm: En 16-årig pige fra Hørsholm blev mandag formiddag klokken 11.04 taget for butikstyveri i Normal i Hørsholm Midtpunkt. Pigen blev sigtet for tyveri og hendes forældre samt de sociale myndigheder blev kontaktet.

Røg fra reparation
Kokkedal: En reparation af noget tagpap var mandag eftermiddag ved 13-tiden årsag til, at der udviklede sig røg fra taget på en institution på Brønsholmgårdsvej. Brandvæsenet undersøgte stedet og kunne konstatere, at der ikke var ild.

Snød med vægten
Hillerød: En 16-årig dreng fra København blev mandag eftermiddag klokken 14.43 sigtet for bedrageri. Drengen havde sammen med nogle kammerater puttet noget vej-selv-slik i poser i Bilka og vejet poserne og udprintet prislabels, hvorefter de puttede mere slik i poserne. De sociale myndigheder blev underrettet sagen.

Taske stjålet fra bil
Gentofte: Fra en bil, som stod parkeret på Søndersøvej, er der mandag eftermiddag mellem klokken 16.20 og 16.30 stjålet en sort taske indeholdende en pung med diverse betalingskort. Tyven har skaffet sig adgang til bilen ved at knuse en siderude.

Unge kom op at toppes
Frederikssund: En gruppe unge kom mandag aften klokken 21.27 op at toppes på Heimdalsvej. Da politiet kort tid efter kom til stedet, var gemytterne faldet til ro igen.

Narkobilist standset
Nivå: En 19-årig mand fra Nivå blev klokken 01.45 standset på Niverød Kongevej. Her viste en narkometertest, at han var påvirket af cannabis og han blev derfor sigtet for narkokørsel og taget med på hospitalet for at få taget en blodprøve, som skal vise hans nøjagtige påvirkelsesgrad.

Ild i skur
Kgs. Lyngby: Klokken 04.19 natten til tirsdag var der ild i et skur på Jernbanevej. Brandvæsenet fik slukket ilden, og der skal nu foretages tekniske undersøgelser for at se, om årsagen til branden kan findes.
 
Indbrud i privat beboelse anmeldt til Nordsjællands Politi 09. - 10. marts 2020
