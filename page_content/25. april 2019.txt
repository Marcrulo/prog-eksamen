Navigationsanlæg stjålet
Virum: Fra en VW Arteon, som holdt parkeret på Helsingevej, er der  mellem tirsdag klokken 20.00 og onsdag klokken 07.00 stjålet et instrumentpanel samt navigationsanlæg. Tyven har knust en siderude for at skaffe sig adgang til bilen. Også tre biler, der holdt parkeret på Malmmosevej, Bakkevej og Tværvej, har i samme tidsrum været udsat for tyverier. Der er i alle tre tilfælde tale om tale om Mercedes-biler, hvor der er stjålet airbags.  

Slagleklipper stjålet
Helsingør: En Slagleklipper blev onsdag morgen meldt stjålet til Nordsjællands Politi. Slageklipperen har ståetunder et halvtag på Rørtang-grunden på Gurrevej, og er i dagene mellem den 1. april klokken 13.00 og i tirsdags klokken 18.00 blevet stjålet. Da slagleklipperen vejer godt 800 kg er der formentlig brugt et køretøj til at fjerne den. 

Værktøj stjålet fra bil
Stenløse: Mellem mandag den 15. april klokken 15.00 og fredag den 19. april klokken 12.00 er der stjålet forskelligt værktøj fra en Opel Vivaro, som holdt parkeret på Dam Holme. Tyven er kommet ind i bilen ved at bore et hul under hånstaget på bilens ene skydedør. Tyveriet blev anmeldt onsdag klokken 08.47.

Sidespejl sparket af bil
Helsingør: En Volkswagen Transporter, som holdt parkeret på Gurrevej, har mellem torsdag den 18. april klokken 08.00 og lørdag den 20. april klokken 10.00 fået sparket det venstre sidespejl af. Hærværket blev anmeldt onsdag klokken 09.40.

10 ruder knust
Kgs. Lyngby: Mindst 10 ruder i to vinduer er mellem torsdag den 18. april og onsdag den 24. april blevet knust i Lyngby Nordre Mølle. Hærværket blev anmeldt onsdag klokken 11.36.

Narkobilist standset
Skibby: En 24-årig mand fra Skibby blev onsdag eftermiddag standset, da han kom kørende ad Havrevænget. Manden viste sig at være påvirket af euforiserende stoffer og i besiddelse af en mindre mængde amfetamin, til gengæld var han tidligere frakendt førerretten. Han blev sigtet for alle tre forhold.

Utilfredshed med hund udløste vold
Værløse: En hund, som gøede af en anden hund bevirkede onsdag eftermiddag klokken 14.30, at en 24-årig mand fra Værløse blev overfaldet af en ukendt mand. Den 24-årige blev slået to gange i hovedet med knytnæve, ligesom der blev taget kvælertag på ham. Overfaldsmanden sparkede også til den 24-årige bil. 

Ambulance og bil i sammenstød
Hillerød: En ambulance og en personbil stødte onsdag eftermiddag klokken 16.40 sammen i krydset Skansevej/Tamborgsvej, da ambulancen kom kørende med udryning. Fire personer måtte efterfølgende en tur til tjek på skadestuen.

GPS stjålet fra bil
Kgs. Lyngby: En gps er onsdag mellem klokken 10.30 og 16.20 blevet stjålet fra en Skoda Octavia, som holdt parkeret ved Frilandsmuseet. Tyven har knust en siderude for at skaffe sig adgang til bilen.

Taske og pung stjålet fra bil
Tisvildeleje: Fra en Toyota Yaris er der onsdag mellem klokken 15.05 og 16.25 stjålet en taske og en pung indeholdende diverse betalingskort, pas samt kontanter. Bilen holdt parkeret på Fiskerbakken, da tyveriet skete og tyven har knust en siderude for at skaffe sig adgang til bilen.

15-årig havde joint i lommen
Gilleleje: En 15-årig dreng fra Vejby blev onsdag aften klokken 19.55 sigtet for overtrædelse af loven om euforisende stoffer, da han blev truffet af politiet på Gilleleje Stationsvej. Den 15-årige blev fundet i besiddelseaf en joint, som han havde i lommen. 

Mistænkelige mænd ville hente sofa
Skibby: Under dække af at skulle hente en sofa mødte to mænd op ved en bolig på Bonderupvej onsdag aften klokken 20.08. En nabo spurgte, hvad de skulle og fik en forklaring om, at de skulle hente en sofa. Husets beboer som imidlertid hjem og det fik de to mænd til at forsvinde. De to beskrives som A: mand 185 cm høj, ca. 50 år, grå skægstubbe, iført kasket, sweater, lange mørke bukser med bælte, Adidas sko og talte meget dårligt engelsk. B: Mand, 185 cm høj, ca. 35-40 år, fuldskæg, talte dårligt engelsk, iført hættetrøje, mørke bukser og Nike Shooks sko. 

Narko og totenschläger fundet under loft
Farum: En totenschläger, en peberspray og noget amfetamin i mindre poser, blev onsdag aften ved 21-tiden fundet i en kabelbakke under loftet i en opgang på Bybækterrasserne. Flere personer var til stede, da fundet blev gjort, men ingen af dem ville vedkende sig ejerskab til tingene, som blev konfiskeret af politiet. 

Forlod uheld med stjålet bil
Nærum: En mand og en kvinde forlod to minutter efter midnat stedet, hvor de netop var kørt galt i en brugsstjålet bil. Bilen kom af ukendte årsager ud i rabatten i den modsatte side af vejen og endte på taget. De to løb fra stedet ad Rundforbivej i retning mod Nærum og beskrives som A: ung mand, kasket, hvid trøje, sorte bukser og sort hår. B: Ung kvinde, taske over skulder, stort rødbrunt hår.
 
Indbrud anmeldt i Nordsjællands Politikreds 24. - 25. april 2019
