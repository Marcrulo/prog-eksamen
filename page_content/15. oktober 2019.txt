Mand i alvorlig arbejdsulykke
Farum: En 29-årig mand fra Græsted blev mandag klokken 08.45 ramt i hovedet af et betonelement ved en byggeplads på Garnisonsvej. Manden kom alvorligt til skade og blev kørt til hospitalet med eskorte. De nærmere omstændigheder ved ulykken bliver nu undersøgt af Arbejdstilsynet.

Hærværk mod bil
Kgs. Lyngby: En BMW, som stod parkeret på Rustenborgvej, er mellem søndag klokken 18.00 og mandag klokken 08.45 blevet, da en ukendt gerningsmand har ridset bilens bagsmæk.

Krydsfinér stjålet
Hellerup: Fra en byggeplads på Henningsens Allé er der mellem fredag klokken 12.00 og søndag klokken 10.00 stjålet 10 pladser krydsfiner. Tyven er kommet ind ved at fjerne et hegn til byggepladsen. Tyveriet blev anmeldt mandag klokken 09.24.

Smadrede glasdør
Hillerød: En 34-årig mand med ukendt adresse smadrede mandag formiddag klokken 11.05 en glasdør på Hillerød Bibliotek. En patrulje kom til stedet og fik mæglet mellem den 34-årige og personalet på biblioteket.

Minilæsser stjålet
Birkerød: En minigraver er mellem søndag klokken 23.00 og mandag klokken 06.00 blevet stjålet fra Bellisbakken, hvor den stod i forbindelse med noget byggeri.

Rygsæk stjålet fra bil
Espergærde: En rygsæk er mandag mellem klokken 14.00 og 20.00 blevet stjålet fra en Honda, som holdt parkeret på Kløvermarken. Tyven har skaffet sig adgang til bilen ved at knuse den forreste, venstre siderude.

Spirituspåvirket knallertkører standset
Vejby: En 58-årig mand fra Vejby blev mandag eftermiddag klokken 17.15 standset, da han kom kørende ad Vejby Strandvej. Her blev det konstateret, at han var mere alkoholpåvirket end det tilladte, og han blev derfor sigtet for spirituskørsel.

Lastbil stjålet
Charlottenlund: En lastbilchauffør, som klokken 02.10 var ved at læsse ting af lastbilen, mens den holdt på Hyldegårdsvej, gjorde store øjne, da lastbilen pludselig forsvandt. En 21-årig mand fra Ishøj så nemlig sit snit til at stjæle lastbilen og kørte afsted med den. Lastbilen og den 21-årige blev standset klokken 02.58 på Amtsvejen, hvor den 21-årige blev sigtet for brugstyveri, spirituskørsel og kørsel uden førerret til lastbil.
 
Indbrud anmeldt til Nordsjællands Politi 14. - 15. oktober 2019
