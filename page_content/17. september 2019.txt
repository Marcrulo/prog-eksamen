Forlygter stjålet fra bil
Ålsgårde: To forlygter er mellem søndag klokken 17.00 og mandag klokken 08.45 blevet stjålet fra en Volvo, som holdt parkeret i Stormlugen. 

Lamper ødelagt
Hørsholm: To udendørslamper er mellem søndag klokken 17.00 og mandag klokken 08.45 været udsat for hærværk. Lamperne, som stod i en indkørsel på Rungsted Strandvej, er blevet knust med en ukendt genstand.

To biler kørte sammen
Frederikssund: To biler kørte mandag formiddag klokken 10.32 sammen i krydset J.F.Willumsensvej/Ådalsvej. Her kom en 29-årig mand fra Frederikssund kørende ad J.F. Willumsensvej i vestlig retning, og da han ville svinge til venstre ad Ådalsvej, ramte han den anden bil, som blev ført af en 31-årig mand fra Rødovre. Den 29-årige blev efterfølgende kørt til tjek på skadestuen.

Dæk skåret op
Farum: En varebil, der holdt parkeret på Nygårdterrasserne, er i dagene mellem fredag klokken 20.00 og søndag klokken 13.00 blevet udsat for hærværk, idet alle fire dæk er blevet skåret op. Hærværket blev anmeldt mandag formiddag klokken 11.25

Tyveri fra byggeplads
Helsingør: En tyv benyttede de ansattes frokostpause til at stjæle en punktlaser fra en byggeplads på Marienslyst Allé. Tyveriet skete således mandag mellem klokken 12.00 og 12.30.

Værktøj stjålet fra varebil
Jægerpris: I tidsrummet mellem søndag klokken 20.00 og mandag klokken 05.00 er der blevet stjålet værktøj fra en varebil, som holdt parkeret på Gammel Kulhusvej. Tyveriet blev anmeldt mandag klokken 13.46 og der er blandt andet stjålet en stiksav, en kabelsøger, en rørskærer og et topnøglesæt.

Ild i laserskærer
Stenløse: Mandag eftermiddag klokken 14.01 gik der ild i en laserskærer, der stod i en kælder i en industribygning på Frydensbergvej. Ilden bredte sig til kælderen, men blev hurtigt slukket af brandvæsenet. Ingen personer kom til skade ved branden.

Sæder og loftspanel stjålet fra bil
Fredensborg: Fra en varebil, der holdt parkeret på Præstemosevej er der mellem søndag klokken 18.00 og mandag klokken 08.00 blevet stjålet et loftpanel samt to sæder. Tyven har skaffet sig adgang til bilen ved at bryde en fordør op.

Mand stak af fra indbrudsforsøg
Dronningmølle: En mand stak mandag eftermiddag af fra et indbrudsforsøg på Blåmunkevangen. Her forsøge manden omkring klokken 16.30 at komme hen til et hus, men da en af husets beboere opdagede ham og spurgte, om hun kunne hjælpe ham med noget, stak han af. Manden beskrives som dansk af udseende, 45-50 år, 175 cm høj og spinkel af bygning med kort, lyst – muligvis gråt hår – og kort fuldskæg. Han var iført turkis/blå træningsjakke med lynlås og mørkegår cowboybukser. Jakken var revet i stykker i siden og på bagpå.

Spritbilist standset
Birkerød: En 72-årig kvinde fra Hørsholm blev mandag klokken 17.55 sigtet for spirituskørsel, da hun blev standset på Kajerødvej. Her viste en alkometertest, at kvindens promille var højere end tilladt. Kvinden blev kørt til hospitalet, hvor hun fik taget en blodprøve, som skal fastlægge hendes nøjagtige promille.

Tøj, pc og taske stjålet fra bil
Kgs. Lyngby: Fra en Hyundai, der holdt parkeret på Svenskevej, er der mellem klokken 16.45 og 19.10 mandag stjålet en rygsæk med sportstøj, skolebøger, en ipad samt en bærbar pc. Tyven har skaffet sig adgang til bilen ved at knuse en siderude.

Spilleautomater tømt
Hundested: Ved et indbrud i Marine Stuen på Havnegade er der klokken 04.08 natten til tirsdag stjålet et kontantbeløb i mønter fra spilleautomaterne. Tyven har skaffet sig adgang ved at bryde et vindue op.
 
Indbrud anmeldt til Nordsjællands Politi 16. - 17. september 2019
