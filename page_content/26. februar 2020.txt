El-cykler stjålet fra garage, Hørsholm
Mellem mandag klokken 23.00 og tirsdag klokken 06.45 blev døren til en garage på Stakkeleddet opbrudt, og fra stedet blev der stjålet to el-cykler.


Indbrud i forretning, Værløse
Klokken 07.49 blev det anmeldt, at der havde været indbrud i Bonnies Dyrecenter i Bymidten. Gerningsmændene kom ind ved at knuse en rude i hoveddøren, og fra stedet blev der stjålet kontanter og nøgler.


Tyveri fra byggeplads, Hornbæk
Ifølge en anmeldelse, som indløb klokken 10.25, blev der mellem mandag klokken 17.00 og tirsdag klokken 08.30 stjålet værktøj og el-værktøj for et større beløb fra en byggeplads på Halfdan Rasmussens Vej. På baggrund af oplysninger i sagen har politiet en formodning om, hvem gerningsmændene er.


Brand i bil, Kgs. Lyngby
Klokken 16.01 indløb der anmeldelse om brand i en bil i parkeringskælderen under Lyngby Storcenter. Politi og brandvæsen kørte til stedet, hvor brandvæsenet påbegyndte slukningsarbejdet, mens politiet afspærrede parkeringskælderen. Ilden blev hurtigt slukket, og det tyder umiddelbart på, at branden er opstået som følge af en teknisk fejl.


Færdselsuheld, Kgs. Lyngby
En 34-årig kvindelig fodgænger fra Helsingør blev klokken 16.35 påkørt af en 45-årig kvindelig bilist fra Lyngby ved Hvidegårdsparken i krydset ved Klampenborgvej. Fodgængeren blev efterfølgende kørt på hospitalet for behandling af sine skader, og bilisten blev sigtet for overtrædelse af sin vigepligt.


Hærværk, Hellerup
Ifølge en anmeldelse, som indløb klokken 19.40, at der kort forinden var blevet kastet en sten mod ruden ind til Fortys Pizza på Hellerupvej, mens der befandt sig kunder i forretningen. Gerningspersonerne forsvandt efterfølgende fra stedet en nyere Skoda Fabia.


Færdselsuheld, Farum
Klokken 20.41 skete der et færdselsuheld på Frederiksborgvej i krydset ved Stavnsholtvej, da en 55-årig mandlig fodgænger fra Vanløse blev påkørt af en 54-årig mandlig bilist fra Farum. Fodgængeren blev efterfølgende kørt på hospitalet for behandling af sine skader, mens bilisten blev sigtet for overtrædelse af sin vigepligt. 


Kørte bil uden førerret og udgav sig for at være en anden, Fredensborg
En patrulje standsede klokken 21.58 en mandlig bilist på Jespervej. Da han blev bedt om at udlevere sine personlige oplysninger, opgav han i første omgang oplysningerne på en anden person. Patruljen kunne dog konstatere, at disse ikke passede på bilisten, og de fandt i stedet frem til, at der var tale om en 22-årig mand fra Allerød, som havde fået frakendt førerretten. Den 22-årige blev derfor sigtet for kørsel uden førerret samt for at afgive falske oplysninger. 

Idet den 22-årige kørte i en lånt bil, blev ejeren af bilen sigtet for at overlade køretøjet til en fører uden førerret.


Uro førte til sigtelse for hærværk og besiddelse af narko, Hundested
Klokken 00.07 indløb der anmeldelse om, en mand forsøgte at tiltvinge sig adgang til Mil Food på Unovej, hvilket to ansatte på stedet forsøgte at forhindre ham i. I forsøget fik de ødelagt deres tøj, og da politiet ankom til stedet, anholdt og sigtede de manden, en 27-årig fra Frederiksværk, for hærværk og besiddelse af stoffer, idet patruljen ved visitation fandt kokain på ham. 


Narkokørsel, Charlottenlund
Klokken 00.55 blev en 17-årig mandlig bilist fra København standset på Fortunvej. Her viste et narkometer, at han formentlig havde kørt bil under påvirkning af kokain, og han blev derfor anholdt og sigtet for narkokørsel. Den 17-årige manglede ligeledes en ledsager under kørsel grundet sin alder, og i bilen blev der fundet en mindre mængde kokain. Det modtog han derfor også sigtelser for. 

Den 17-årige blev efterfølgende kørt til hospitalet, hvor en blodprøve blev udtaget med henblik på at fastslå de præcise omstændigheder vedrørende hans formodede påvirkning af euforiserende stoffer.


Kørte bil trods ugyldigt kørekort, Helsingør
En 27-årig mandlig bilist fra Vanløse blev klokken 03.00 standset af en patrulje på Gernersvej. Han kunne ikke fremvise et gyldigt kørekort, da han havde fået frakendt førerretten, og han blev derfor sigtet for at køre bil på trods af sin frakendelse. 


Indbrud, Hellerup
Ifølge en anmeldelse, som indløb klokken 03.01 var en 26-årig kvinde klokken 02.45 vågnet ved, at en mand stod i hendes soveværelse på Søbøtkers Alle. Hun tændte straks lyset og spurgte manden, hvem han var, hvilket forskrækkede manden, og han flygtede derfra. Da en patrulje kom til stedet, kunne de konstatere, at manden var kommet ind i huset gennem en ulåst kælderdør, men at han ikke længere befandt sig i området.

Manden beskrives som: ca. 190 cm, 50-60 år. Iført lang sort jakke med store lommer, sorte bukser, sorte handsker og sorte støvler. Medbragte en lommelygte.
 
Indbrud i privat beboelse anmeldt den 25. - 26. februar 2020 i Nordsjællands politikreds
