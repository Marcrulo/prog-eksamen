Kontanter stjålet fra dyreklinik
Værløse: et kontantbeløb er mellem søndag klokken 12.00 og mandag klokken 08.45 blevet stjålet fra Værløse Dyreklinik på Kirke Værløsevej. Tyven har skaffet sig adgang til stedet ved at flerne en liste fra et vindue.

Elværktøj stjålet
Hillerød: Fra en Fiat Ducato er der mellem fredag klokken 17.00 og mandag klokken 08.00 stjålet elværktøj. Bilen holdt parkeret på Kulsviervej, da tyveriet skete, og tyven har brudt bagklappen til bilen op for at skaffe sig adgang.
 
Spritbilist standset
Frederiksværk: En 32-årig mand fra Svendborg blev mandag formiddag klokken 09.55 standset og sigtet for spirituskørsel, da han kom kørende ad Sandskårsvej.

Ubudne gæster på båd
Rungsted Kyst: En 61-årig mand anmeldte mandag klokken 11.35, at han klokken 02.00 natten til søndag vækket ved at to ukendte og udbudne mænd gik ombord på hans båd, der lå fortøjret i Rungsted Havn. Manden gik ud og råbte til de to, at de skulle forlade båden, hvorefter de forsvandt. De to mænd beskrives som A: Mand, udenlandsk af udseende, 40-42 år, 175-180 cm høj, almindelig af bygning, brun i huden og kort, sort hår og sort fuldskæg. Iført: Grøn/brun jakke, mørke bukser og sorte støvler. B: Mand, udenlandsk af udseende, 35-40 år, 185-190 cm høj og spinkel af bygning, brun i huden med sort hår. 

Stjal slik og tyggegummi
Kgs. Lyngby: En 27-årig udenlandsk mand blev klokken 12.45 mandag eftermiddag anholdt og sigtet for butikstyveri, idet han i Netto på Lyngbygårdsvej havde stjålet slik og tyggegummi.

Pc, pas og tøj stjålet
Holte: Fra en VW Touran, som holdt parkeret på Skodsborgvej, er der mellem mandag klokken 14.50 ofg klokken 15.08 stjålet to computertasker med pc’ere og pas. Desuden er der stjålet tøj. Tyven har knust en siderude for at skaffe sig adgang til bilen.

Mand kontaktede pige
Kgs. Lyngby: En 11-årige pige blev søndag aften kontaktet af en mand, da hun kom cyklende ad Jægersborgvej. Manden var kørende i en lille grå bil og var kørt op på siden af pigen, hvor han hev op i sin bluse. Den 11-årige pige cyklede herefter væk fra stedet, så hurtigt, hun kunne. Hændelsen blev anmeldt til Nordsjællands Politi mandag eftermiddag klokken 15.32.

Lommetyv på spil
Kgs. Lyngby: En 92-årig mand fra Søborg fik mandag eftermiddag mellem klokken 13.25 og 13.35 stjålet sin tegnebog, da han gik op ad trappen ved Lyngby Station. Her lod en anden mand som om, at han ville hjælpe den 92-årige, men da de to var kommet op ad trappen, stak den ”hjælpsomme” mand i løb fra stedet. Den 92-årige opdagede herefter, at hans tegnebog med kontanter og diverse betalingskort var blevet stjålet fra hans baglomme. Den formodede tyv beskrives som en mand. dansk af udseende, 40-50 år, 165-170 cm høj og kraftig af bygning. Hvid i huden med brunt, kort hår. Han talte dansk og var iført brun trøje og bukser. 

Flere biler stødte sammen
Hillerød: Flere biler stødte mandag eftermiddag klokken 16.23 sammen på Hillerødmotorvejens forlængelse. På grund af uheldet måtte Isterødvejen spærres ved tilkørslen til motorvejen ligesom Rundkørslen ved Hillerødvej/Kildevej blev spærret. Klokken 18.20 var der igen åbent for trafik. Der er ikke yderligere oplysninger om uheldets parter eller eventuel tilskadekomst.

Cykler, hjul og værktøj stjålet
Frederikssund: Ved et indbrud i en garage i Maglehøjparken er der mellem søndag klokken 18.00 og mandag klokken 05.55 stjålet en mountainbike, hjul til en bil samt diverse elværktøj. Tyven har skaffet sig adgang ved at fjerne hængelåsen til garagen.
 
Dreng væltede motorcykel
Humlebæk: En dreng i 12-14 års alderen blev mandag aften ved 19-tiden set, da han gik hen og væltede en motorcykel, der stod parkeret på Teglgårdsvej. Motorcyklen væltede ind i en parkeret bil, som også fik skader. Drengen beskrives som dansk af udseende, 12-14 år, 150-160 cm høj og almindelig af bygning, hvid i huden med lyst hår. Han var iført hvid jakke med et farvet mønster og var ifølge med en anden dreng. 

Mand anholdt for blufærdighedskrænkelse
Helsingør: En udenlandsk mand blev mandag aften ved 22-tiden anholdt og sigtet for blufærdighedskrænkelse, da han havde befølt flere unge kvinder i alderen 14-18 år på lårene, da de opholdt sig på Helsingør Station. Manden opførte sig tillige truende overfor flere passagerer. Manden blev taget med på politistationen, hvor hans identitet skal fastlægges og han i øvrigt skal afhøres.

Rat og midterkonsol stjålet

Holte: Fra en BMW, der holdt parkeret på Kildeåsen er der mellem klokken 02.43 og 03.06 natten til tirsdag stjålet et rat og midterkonsol. 
 
Indbrud anmeldt til Nordsjællands Politi 3. - 4. juni 2019
