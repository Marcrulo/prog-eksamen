Airbag stjålet fra bil
Farum: En airbag er mellem søndag klokken 21.00 og mandag klokken 07.15 blevet stjålet fra en Mercedes, som holdt parkeret på Tjørnevænget. Tyven har boret låsen i den ene bildør ud for at skaffe sig adgang til bilen. Også en Mercedes, der holdt parkeret på Rosenvænget, har været udsat for tyveri. Her er der mellem søndag klokken 21.00 og mandag klokken 07.45 stjålet en airbag.

Navigationsanlæg stjålet
Charlottenlund/Hellerup: Navigationsanlægget fra en Volkswagen er mellem fredag den 19. juli klokken 17.00 og i går, mandag, klokken 10.15 blevet stjålet. Bilen holdt parkeret på Ordrupvej, da tyveriet skete og tyven har knust en siderude for at skaffe sig adgang til bilen, hvorfra der også er stjålet to jakker. I Hellerup har en BMW, der holdt parkeret på Sigridsvej, været udsat for tyveri. Her er der mellem søndag klokken 22.00 og mandag klokken 17.15 stjålet et instrumentpanel.

Havde hash med i bil
Kvistgård: En 40-årig mand fra Helsingør blev mandag aften klokken 19.15 standset, da han kom kørende ad Helsingørmotorvejen. Da betjentene kom hen til bilen, kunne de lugte hash og bilen blev derfor undersøgt. Her fandt noget hash under et af bilens sæder, og den 40-årige blev derfor sigtet for overtrædelse af Lov om euforiserende stoffer. 

Mand kørte galt
Fredensborg: En 29-årig mand kørte mandag aften klokken 21.12 galt på Kongevejen. Årsagen til uheldet, der var et solo-uheld, er ukendt og manden måtte en tur til behandling på skadestuen.

Brand i transformatorstation
Værløse: Mandag aften klokken 23.18 udbrød der en mindre brand i en transformatorstation på Højeloft Vænge. Der skete ingen alvorlig skade ved branden, hvis årsag er ukendt.

Glemt stearinlys formentlig skyld i brand
Hillerød: Det var formentlig et glemt stearinlys på et værelse, der var årsdag til en brand i et hus på Nejedevej. Flere personer på stedet blev udsat for røg, men der ingen meldinger om alvorligt tilskadekomne. En 39-årig mand er sigtet for overtrædelse af Beredskabsloven.

Truet til at udlevere telefon og pung
Holte: To 17-årige unge mænd fra Holte blev klokken 03.37 natten til tirsdag truet til at udlevere deres pung og mobiltelefon. De to blev passet op af fem personer på Holte Stationsvej, og en af de fem truede de to unge med kniv. De fem beskrives som buttede og iklædt hættetrøjer. De kørte fra stedet på knallerter, heraf var den ene spraymalet med gult.

Scootere i brand
Birkerød: Politi og brandvæsen rykkede klokken 05.33 ud til Nordvangskolen efter en anmeldelse om, at der var kraftig, sort røg fra skolen. I skolegården fandt man to scootere, som der var ild i.
 
Indbrud anmeldt til Nordsjællands Politi 22.-23. juli 2019
